---
title: Czynniki zwiększające skórny przepływ krwi
author: Wahwah
layout: post
date: 2006-09-03
url: /2006/09/03/czynniki-zwiekszajace-skorny-przeplyw-krwi/
categories:
  - Kontrowersje
  - Nauka

---
Podoba mi się podejście do sprawy, które znalazłem w jednym artykule. Wiem, że moje poglądy na temat relacji psychiki, stresu i AZS są trudne do zrozumienia, ponieważ rozdzielam pojęcia psychiki jako _treści_ umysłu człowieka oraz _stresu_, a raczej jego działających niszcząco objawów somatycznych.

W [artykule][1] tym napisano tak:

> Wszystkie czynniki zwiększające skórny przepływ krwi mogą nasilać świąd skóry, np.: Ciepło; Złość, stres; (&#8230;)

Piękne, proste podejście: To, co działa na skórę źle to _czynniki zwiększające skórny przepływ krwi_. Czynnikami tymi są m.in. ciepło oraz złość i stres. Są to _stany emocjonalne_, które mogą być wywołane w różnych sytuacjach. Nie ma to jednak znaczenia, w jakich. Autor, zwróćcie uwagę, nie wymienia relacji z matką ani stresu w pracy. Wystarczy złość, zaczerwienienie na twarzy i gorąco, w efekcie krew zaczyna intensywnie płynąć przez skórę, skóra rozgrzewa się i zaczyna swędzieć.

Cieszę się że są głosy popierające moje stricte somatyczne podejście, bo niektóre [bzdury][2] rodem ze średniowiecza powodują że włosy stają mi dęba i zwiększa mi się skórny przepływ krwi.

 [1]: http://www.alergosan.pl/teksty/azs.html
 [2]: http://www.psychiatria.pl/txt/a,4103,0