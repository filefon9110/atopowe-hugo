---
title: Podręczny odkurzacz
author: Wahwah
layout: post
date: 2006-07-28
url: /2006/07/28/podreczny-odkurzacz/
categories:
  - Dom

---
Każda sesja [drapania][1] kończy się koniecznością zamiatania po sobie. Wiadomo jednak że zamiatanie jest niedokładne i, szczerze mowiąc, bardzo nie lubię zamiatać.

<!--more-->

Co innego odkurzacz, który jest bardzo przyjemny w użyciu: włączasz, przejeżdżasz po podłodze w odpowiednim miejscu, gotowe. Z odkurzaczem jest jednak problem: jest **duży i n****iewygodny**. Rozważałem kupienie odkurzacza samochodowego, ale te były zasilane na 12V (gdzie ja w domu znajdę stały prąd 12V?).

W zeszłym tygodniu w jednym z kaliskich supermarketów znalazłem to:

<img id="image21" src="http://blog.atopowe.pl/wp-content/uploads/2006/07/mikroodkurzacz.jpg" alt="Mikroodkurzacz" />

Nareszcie wygodne urządzenie! Pozwolę sobie bezwstydnie wymienić kilka jego zalet:

  * **Nie potrzebuje kabla zasilającego.** Nic się wokół niego nie plącze. Nigdzie go nie trzeba podłączać ani odłączać. Przynajmniej do wyczerpania wbudowanego akumulatora.
  * **Jest lekki.** Można nim bez wysiłku manipulować jedną ręką.
  * **Ma 3 lata gwarancji.** Wyjaśnień chyba nie potrzeba.

Jedyna właściwie wada, jakiej mógłbym się dopatrzeć, to tradycyjny, suchy filtr. Nie powiem jednak żebym spodziewał się gdziekolwiek znaleźć [wodny][2], ręczny odkurzacz. Jest to pewnie zresztą niemożliwe, bo zbiornik z wodą waży, więc nie dałoby się operować nim przy pomocy jednej ręki.

Używanie odkurzacza sprowadza się więc do tego żeby go mieć w zasięgu ręki i w dowolnym momencie, szybkim ruchem wziąć go niczym długopis z kubka, wciągnąć [kurz][3] i równie szybkim ruchem odstawić na miejsce. Cała operacja trwa 10 sekund.

W komplecie z odkurzaczem jest podstawka, która pozwala trzymać go w pozycji pionowej. Całość zajmuje wtedy bardzo małą powierzchnię. Ładowarka jest wbudowana w podstawkę.

A teraz najlepsze: odkurzacz kosztował 59 zł.

 [1]: http://www.atopowe-zapalenie.pl/atopedia/Drapanie
 [2]: http://www.atopowe-zapalenie.pl/atopedia/Odkurzacz_wodny
 [3]: http://www.atopowe-zapalenie.pl/atopedia/Kurz