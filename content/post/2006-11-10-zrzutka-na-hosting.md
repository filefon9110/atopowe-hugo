---
title: Zrzutka na hosting
author: Wahwah
layout: post
date: 2006-11-10
url: /2006/11/10/zrzutka-na-hosting/
categories:
  - Forum

---
Tych którzy próbowali zajrzeć na naszą stronę od soboty wieczorem do wtorku przed południem, spotkała przykra niespodzianka. Wszystko było niedostępne. Obecny serwer stoi na łączu radiowym, które źle znosi wszelkie opady atmosferyczne. Sobotni pad był spowodowany pierwszym w tym roku śniegiem. Zazwyczaj wystarczyło wyłączyć i włączyć urządzenie obsługujące antenę, ale tym razem problem był poważniejszy.

<!--more-->Takie sytuacje mogą się powtarzać.

Nie od dziś rozważałem przeniesienie Atopowego z firmowego serwera na niezależny, płatny hosting. Oprócz problemów z łączem radiowym przemawiają za tym jeszcze inne względy, których z pewnych powodów nie mogę na razie opisać. Dość, że przyszedł czas, aby nasze forum wyprowadziło się od rodziców.

Postanowiłem wybrać [Dreamhost][1]. Jego najtańsza oferta odpowiada funkcjonalnością i parametrami prawie-najdroższym ofertom polskich hostingów, a jest od nich dużo tańsza. Dodatkowym powodem jest możliwość uruchomienia tam Django, czyli technologii na której zamierzam oprzeć nowy silnik forum. Jeżeli wykupi się w Dreamhoście dwa lata z góry, cena jest całkiem przyzwoita: około 550zł za dwa lata i nie ma opłaty instalacyjnej (czyli „wpisowego”). Szczegóły techniczne oferty Dreamhosta można obejrzeć [tutaj][2].

Podobnie jak było z wykupieniem domeny rok temu, ogłaszamy zbiórkę pieniędzy na hosting! Na początek chcemy oszacować, czy jesteśmy w stanie zebrać odpowiednią kwotę. Jeżeli chcesz pomóc naszemu forum i jesteś gotowa/gotów przeznaczyć 20 lub 30zł na hosting, [zadeklaruj to][3].

Kiedy zbierzemy odpowiednią kwotę i przeniesiemy na niezależny hosting, będziemy całkowicie autonomiczną społecznością internetową, która na dodatek sama się utrzymuje. Poprzednia zrzutka (na domeny) była udana, jestem dobrej myśli.

 [1]: http://www.dreamhost.com/
 [2]: http://www.dreamhost.com/hosting.html
 [3]: http://www.atopowe-zapalenie.pl/forum/viewtopic.php?t=3093