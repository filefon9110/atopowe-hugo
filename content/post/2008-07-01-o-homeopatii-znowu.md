---
title: O homeopatii znowu
author: aksamitka
layout: post
date: 2008-07-01
url: /2008/07/01/o-homeopatii-znowu/
categories:
  - Pseudomedycyna
tags:
  - Homeopatia

---
Weszłam niedawno przez zupełny przypadek na <a title="www.racjonalista.pl" href="http://racjonalista.pl" target="_self">www.racjonalista.pl</a> &#8211; i znalazłam tam coś, co bardzo tu pasuje i z czym się zgadzam. Artykuł zwie się **Homeopatyczna dawka normalności**.

Zacytuję tu fragment:

> Jak powszechnie wiadomo walczę z ciemnogrodem, cudotwórcami i innymi niepotwierdzonymi przez naukę metodami „leczenia&#8221; od lat. Narażam się pewnie na śmieszność, nazywanie paranoikiem czy jeszcze gorzej, ale nie dbam o to. Nie dbam dlatego, że nie mogę mieć szacunku dla kogoś kto powołany do przestrzegania prawa ignoruje wizyty szarlatana z Filipin lub ogrodnika, który na podstawie własnych wizji skonstruował kosmiczne urządzenie do leczenia, twierdząc że nie robią oni niczego złego lub udaje, że praktyki paramedyczne w pokoju hotelowym to norma dla Inspekcji Sanitarnej (bo nie jest on zarejestrowany jako lekarz!). Ergo &#8211; Ludzie wynajmujcie pokoje hotelowe na wszelką działalność. Nikt nie śmie wam przeszkodzić pod warunkiem, że np. prowadząc tam bimbrownię nie zarejestrujecie działalność gospodarczej pt. „produkcja alkoholu&#8221;.
> 
> Dzieje się tak od lat, a pan Filipińczyk i ogrodnik zbierają kasę śmiejąc się w kułak, zaś chorzy na raka ich byli „pacjenci&#8221; umierają w Centrum Onkologii w Fordonie wspominając ich łagodne w dotyku ręce i mruczenie w egzotycznym języku. Jak mogę szanować kogoś kto wygnanego z hotelu Filipińczyka (raz się udało!) wpuszcza do pomieszczeń pewnej spółki medycznej, aby dalej spokojnie „pomagał&#8221; chorym. Jak mogę szanować kolegę, który zapisuje pacjentowi lek w którym być może nie znajduje się żadna cząstka lecznicza prócz wody dowodząc, że istnieje coś takiego jak „pamięć wody&#8221; i inne podobne teorie próbujące tłumaczyć działanie niczego.

Reszta artykułu <a title="Racjonalista.pl" href="http://www.racjonalista.pl/kk.php/s,5945" target="_self">tutaj </a>

Życzę miłej lektury i miłego dnia.