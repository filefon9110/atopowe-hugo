---
title: Homeopatia i inne alternatywne metody leczenia a nasza kultura cz. 2
author: aksamitka
layout: post
date: 2009-12-06
url: /2009/12/06/homeopatia-i-inne-alternatywne-metody-leczenia-a-nasza-kultura-cz-2/
categories:
  - Kontrowersje
  - Pseudomedycyna
tags:
  - Homeopatia

---
<a title="Homeopatia i inne alternatywne metody leczenia a nasza kultura cz.1" href="http://blog.atopowe.pl/2009/11/29/homeopatia-i-inne-alternatywne-metody-leczenia-a-nasza-kultura-cz1/" target="_self">Homeopatia i inne alternatywne metody leczenia a nasza kultura cz.1</a>

W tej części notki przedstawię możliwie skrótowo historię homeopatii i innych alternatywnych metod leczenia i wnioski z tego płynące. Tu zajmę się dwoma najczęściej stosowanymi metodami: homeopatią i akupunkturą.

<!--more-->

Na wstępie zaznaczam, że nie jest moim celem atakowanie kogokolwiek czy wzbudzanie &#8222;wojny dyskusyjnej&#8221;. Szanuję odmienne poglądy innych, nawet jeśli się z nimi nie zgadzam. Wiem jednak, jak bardzo w naszym kraju jest powszechne używanie tych środków leczniczych i że czasami nawet sami lekarze bez pytania zalecają pacjentom zażywanie środków homeopatycznych lub stosowanie innych terapii. Ten wpis jest po to, by ludzie zaczęli sami stawiać pytania &#8211; by ten wybór był w pełni świadomy. Rozmawiałam też z wieloma ludźmi stosującymi te metody i zauważyłam u nich niejeden raz  przy krytyce postawę straszliwie obronną i niekiedy agresywną &#8211; jakby chodziło o podważenie ich religii i światopoglądu, a przecież to były rozmowy tylko (!) o wyborze środków leczniczych. Taka postawa też na pewno nie bierze się znikąd.

Zacznę może od homeopatii, bo ta metoda jest najbardziej powszechna i najbardziej znana.

HOMEOPATIA

Twórcą homeopatii był żyjący w latach 1755 &#8211; 1843 niemiecki lekarz Christian Samuel Hahnemann. Jednak jego idea nie była wcale nowa. Już Hipokrates nauczał że &#8222;podobne leczy podobne&#8221; i że niewielka dawka substancji szkodzącej zdrowej osobie może wyleczyć podobne objawy u człowieka chorego. Podobny pogląd wyznawał Paracelsus. (Przy tym warto zaznaczyć, iż homeopatia nie jest tym samym co ziołolecznictwo). Hahnemann do swojego &#8222;odkrycia&#8221; doszedł podczas zażycia chininy &#8211; jej niewielka ilość wywołała u niego objawy podobne do malarii. Dziś wiadomo, że tak dzieje się w przypadku uczulenia na chininę, ale w czasach Hahnemanna nie istniały badania tego typu.  Doszedł on do wniosku, który brzmiał <span style="color: #000000;">&#8222;Similia similibus curentur – podobne powinno być leczone podobnym&#8221;. Nazwał on akademicką medycynę &#8222;zgubną&#8221;. Uważał bowiem, że choroba nie jest wywoływana przez przyczyny fizjologiczne &#8211; stąd i dziś większość homeopatów odrzuca medycynę akademicką, ponieważ bada ona tylko przyczyny fizjologiczne. Tymczasem klasyczna homeopatia uważa wszystkie choroby za wynik zaburzenia psychotronicznej energii. </span>

<span style="color: #000000;">Taki pogląd nie jest odosobniony. Sam Hahnemann wysnuł go z religijnych myśli hinduizmu i mistycyzmu, którymi był zafascynowany. Ponadto fascynowały go poglądy spirytysty Emanuela Swedenborga, co znalazło też swój wyraz w idei homeopatii na temat istnienia mistycznej energii psychotronicznej. Hahnemann inspirował się też naukami Franza Mesmera, od którego nazwiska pochodzi nazwa pseudonauki popularnej w dobie romantyzmu &#8211; mesmeryzmu. Mianowicie, Hahnemann uważał, że &#8222;zwierzęcy magnetyzm&#8221; o którym nauczał Mesmer, jest tym samym, co energia witalna (bioenergia) w którą wierzył. Ponadto, Hahnemann był głęboko przekonany, że jego metoda leczenia jest owocem boskiego natchnienia i że przyszła od prowadzącej go duchowej mocy. </span>

<span style="color: #000000;">Homeopatia cieszyła się bardzo dużą popularnością na początku XX wieku. W samych tylko Stanach Zjednoczonych było ponad 100 szpitali homeopatycznych. Pół wieku później nie było już ani jednego. Oto co pisze na temat homeopatii polska encyklopedia z roku 1936 (zapis słownictwa i ortografii oryginalny):</span>

> <span style="color: #000000;">Homeopatia: (greck.) metoda leczenia podana (1810) przez Samuela Hahnemanna (ob.) w myśl jego podstawowej tezy: </span><span style="color: #000000;">Similia similibus curantur (podobne leczy się podobnem). (&#8230;) Warunkiem skuteczności jednak lekarstw ma być podawanie ich w maleńkich dawkach. Te &#8222;homeopatyczne dawki&#8221; są tak małe, że nauka lekarska nie przypisuje im żadnego działania leczniczego. (&#8230;) Zmodernizowana h. oparta o zdobycze nowoczesnej oficjalnej medycyny, w świetle najnowszych badań nie jest, zdaje się, zupełną niedorzecznością. To też w całym świecie, zwł. w Niemczech, praktykuje ją wielu lekarzy-homeopatów (&#8230;). Nie brak jednak i partaczy, podszywających się pod to miano. </span>

<span style="color: #000000;">Tymczasem w tym samym haśle z encyklopedii PWN z roku 1974 napisane jest po prostu: &#8222;(&#8230;) popularna w XIX w. nie uzyskała nauk. uzasadnienia w nowocz. medycynie.&#8221; </span>

<span style="color: #000000;">Od początku XXI w. homeopatia przeżywa swój wielki renesans. Dlaczego? </span>

<span style="color: #000000;">Mówi się, że środki homeopatyczne nie zawierają żadnej &#8222;chemii&#8221; (cokolwiek ma to znaczyć) i że nie szkodzą. Jak jest naprawdę? Czy homeopatia na pewno jest nieszkodliwa i czy zawsze? </span>

<span style="color: #000000;">Szkodliwość homeopatii nie wynika ze środków samych w sobie. Bo coś tak bardzo rozcieńczonego nie może szkodzić, to fakt. Dlatego lekarze rzadko przed nią przestrzegają. Szkodliwość wynika stąd, że przez nią wielu chorych ludzi rezygnuje z terapii lub leków, które mogłyby im naprawdę pomóc. Niebezpieczna może być też wiara w mistyczną, tajemniczą energię, której zaburzenia mają rzekomo powodować choroby. </span>

<span style="color: #000000;">Tak czy inaczej, kupowanie środków homeopatycznych jest wyrzucaniem pieniędzy w błoto. </span>

<span style="color: #000000;">AKUPUNKTURA </span>

<span style="color: #000000;">Nazwa akupunktura pochodzi od łacińskiego <em>acus</em> &#8211; igła i <em>punctus</em> &#8211; punkt. Ma swoje korzenie w Chinach, gdzie praktykuje ją ponad milion lekarzy. </span>

<span style="color: #000000;">Mało kto zdaje sobie sprawę z tego, że akupunktura jest ściśle powiązana z taoizmem, który kładzie nacisk na życie w harmonii z kosmiczną mocą zwaną Tao. Nakłuwanie odpowiednich miejsc na ciele ma pozwalać kosmicznej energii zwanej qi (chi) przepływać swobodnie przez główne punkty które nazywają się meridianami. To z kolei ma powodować dobre zdrowie. Według tej teorii choroba to skutek blokady tej bioenergii. Energia qi przepływać ma przez wszystko w kosmosie, manifestując się jako elementy jin i jang. Jest to kolejny element przejęty z taoistycznych wierzeń. </span>

<span style="color: #000000;">Wielu zwolenników akupunktury albo nie zdaje sobie z tego sprawy, albo oddziela ją od taoistycznych korzeni, stosując ją tylko jako środek zaradczy np. na ból. Tymczasem podstawowy podręcznik akupunktury, starożytne dzieło Nei Ching, wyraźnie głosi jednak że&#8230; Akupunktura nie może być skuteczna bez taoizmu. Zdaniem wschodnich akupunkturzystów, cel akupunktury jest duchowy, religijny a nie fizyczny, ma ona wpływać na duchową sferę człowieka.  Jak zatem widać, akupunktura to coś więcej niż tylko wbijanie igły. </span>

<span style="color: #000000;">Akupunktura nie interesuje się wirusami, grzybami, bakteriami. Jest całkowicie niezgodna z założeniami medycyny akademickiej. Istnienie meridianów nie zostało potwierdzone przez żadnego anatoma. </span>

<span style="color: #000000;">Kolejnym ciekawym poglądem akupunktury jest wiara w to, że uszy są połączone punktami z całym ciałem, dlatego uszy służą akupunkturzystom do stawiania diagnozy. Pamiętajmy jednak, że aż do XIX wieku nie znano zbyt wielu chorób, stąd taki pogląd mógł jeszcze funkcjonować całkiem w porządku. Obecnie jednak znamy ich ponad 10 000 &#8211; jak taką liczbę rozmieścić na stosunkowo niewielkiej powierzchni ucha?<br /> </span>

<span style="color: #000000;">Oczywiście, podobnie jak w przypadku homeopatii, energii qi nie można poddać badaniom naukowym. </span>

<span style="color: #000000;">Warto zwrócić uwagę na jeszcze jedną ciekawostkę. W samych Chinach po rewolucji 1911 roku uznano akupunkturę za przesąd, który uniemożliwiał rozwój nauki. Podczas rządów Mao z kolei akupunktura wróciła do łask tylko z jednego powodu &#8211; kraj był zbyt ubogi, by pozwolić sobie na utrzymanie lekarzy którzy stosowali medycynę zachodnią. </span>

<span style="color: #000000;">Co spowodowało, podobnie jak w przypadku homeopatii, taką popularność akupunktury w sferze kultury Zachodu?</span>

<span style="color: #000000;">CDN<br /> </span>