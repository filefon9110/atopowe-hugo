---
title: Naczelna Rada Lekarska o homeopatii
author: dexter
layout: post
date: 2008-04-18
url: /2008/04/18/naczelna-rada-lekarska-o-homeopatii/
categories:
  - Kontrowersje
  - Pseudomedycyna
tags:
  - Homeopatia

---
Naczelna Rada Lekarska [negatywnie ocenia][1] stosowanie homeopatii i pokrewnych nienaukowych metod przez niektórych lekarzy i lekarzy dentystów, a także organizowanie szkoleń w tych dziedzinach &#8211; napisano w oświadczeniu NRL, które <acronym title="Polska Agencja Prasowa">PAP</acronym> otrzymała 15 kwietnia.

NRL podkreśliła, że narasta liczba dowodów, iż homeopatię należy zaliczać do nienaukowych metod tzw. medycyny alternatywnej, która proponuje stosowanie bezwartościowych produktów o niezweryfikowanym naukowo działaniu.

&#8222;Rada wyraża zaniepokojenie, że część lekarzy i lekarzy dentystów jak również niektóre organizacje lekarskie i uczelnie medyczne angażują się w popularyzację homeopatii i pokrewnych metod, służąc pomocą w organizacji szkoleń i działań mających na celu legitymizowanie oraz promocję homeopatii&#8221; &#8211; podkreślono w oświadczeniu.

Zdaniem NRL, te działania stoją w sprzeczności z Kodeksem Etyki Lekarskiej.

 [1]: http://www.nil.org.pl/doc/381/homeopatia.pdf