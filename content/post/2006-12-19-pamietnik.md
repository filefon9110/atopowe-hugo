---
title: Pamiętnik
author: Wahwah
layout: post
date: 2006-12-19
url: /2006/12/19/pamietnik/
categories:
  - Portal

---
[Polecani lekarze][1] cieszą się coraz większym zainteresowaniem. Widzę coraz większą liczbę odwiedzin, co jakiś czas pojawiają się nowe adresy lekarzy.

Myślę że po jakimś czasie możemy się spodziewać, że osoby które odczytały adresy lekarzy od nas, wpiszą swoje opinie na ich temat.

<!--more-->Ja tymczasem myślę o kolejnych elementach o które mógłbym rozbudować naszą stronę. Ceny leków są już rozpoczęte, potrzebuję dwóch lub trzech wieczorów żeby je skończyć.

Ogólnie, serwis może służyć do uporządkowanego zapisywania wszelakich informacji które później mogą nam się przydać. Zapisywanie _wszystkiego_ nie ma sensu i nikt nie będzie tego robił. Chciałbym wychwycić te rzeczy, które będą zajmowały możliwie mało czasu i które będą możliwie przydatne.

Jeden z pomysłów to coś w rodzaju pamiętnika, gdzie każdy atopik mógłby sobie zapisywać: jak się czułem tego-to-a-tego dnia? Co jadłem? Istnieje związek, czy nie?

Elementem oceny samopoczucia, czy raczej stanu skóry, mógłby być [SCORAD][2], system punktacji, z którego można wyliczać wartość punktową która w miarę obiektywny sposób przybliża ogólny stan skóry. Zaletą SCORADu jest to, że można prosto porównywać stan skóry z różnych okresów czasu. Nasz serwis zawierałby oczywiście spolszczoną wersję SCORADu.

Jeżeli chodzi o zapisywanie „co kiedy jadłem”, to chyba głównie byłyby tym zainteresowane matki małych dzieci, które wprowadzają nowe pokarmy. Być może taki w miarę uporządkowany sposób zapisywania wprowadzanych pokarmów byłby dla nich przydatny.

Można też dodać zapiski na temat leczenia. „W którym okresie brałem jakie leki?” „Jak się wtedy czułem?” Notatki pozwoliłyby zastanowić się i w miarę obiektywnie sprawdzić, czy rzeczywiście czuję się lepiej po takim-to-a-takim specyfiku?

 [1]: http://www.atopowe.pl/lekarze/
 [2]: http://adserver.sante.univ-nantes.fr/Compute.html