---
title: Udowodnić to można cokolwiek
author: dexter
layout: post
date: 2010-08-30
url: /2010/08/30/udowodnic-to-mozna-cokolwiek/
categories:
  - Nauka
tags:
  - Ben Goldacre

---
Ben Goldacre
  
The Guardian
  
Sobota 3 lipca 2010

_Poniższy tekst jest tłumaczeniem artykułu z bloga Bad Science, [Yeah well you can prove anything with science][1], za zgodą Autora._

Co robią ludzie, gdy skonfrontujesz ich z dowodem naukowym, który kwestionuje ich wcześniejsze poglądy? Często będą próbowali cię zignorować, zastraszyć, przekupić, pozwać za zniesławienie lub jakoś to sobie zracjonalizować. 

<!--more-->Klasyczną publikację, pokazującą ostatnią z tych strategii, napisał 

[Lord w 1979 roku][2]. Wzięto dwie grupy ludzi: zwolenników i przeciwników kary śmierci, po czym przedstawiono im dowody naukowe, które stały w sprzeczności z ich przekonaniami, oraz takie, które wspierały je. Liczba morderstw na ilość mieszkańców miała spaść lub rosnąć, na przykład po zniesieniu kary śmierci w stanie, lub w porównaniu do sąsiednich stanów. Rezultaty były takie, jakie można sobie wyobrazić: każda z grup znalazła szerokie metodologiczne dziury w dowodach, z którymi się nie zgadzała, lecz ignorowała takie same dziury w dowodach, które wzmacniały ich poglądy. 

Niektórzy poszli jeszcze dalej, gdy zaprezentowano im niemile widziane dane: stwierdzili, że z samą nauką jest coś nie tak. Politycy z uśmiechem tłumaczą, że metoda naukowa po prostu nie może być wykorzystana do ustalenia wyników polityki antynarkotykowej. Alternatywni terapeuci wyjaśniają, że ich pigułka jest najspecjalniejsza wśród wszystkich pigułek, i po prostu nie można się dowiedzieć czy działa, przy użyciu podwójnie ślepej próby medycznej. 

Jak silne są te poglądy i jak daleko uogólniają? Professor Geoffrey Munro przyjął około setki studentów i powiedział im, że biorą udział w badaniu na temat &#8222;ocena jakości informacji naukowej&#8221;, ostatnio opublikowano je w [Journal of Applied Social Psychology][3]. Po pierwsze, zostały ocenione opinie studentów o tym, czy homoseksualizm może być związany z chorobą psychiczną, a potem podzielono ich na dwie grupy. 

Pierwsza grupa dostała pięć publikacji naukowych, które potwierdzały ich poglądy. Studentom, którzy myśleli, że homoseksualizm jest związany z chorobą psychiczną, dawano na przykład publikacje o tym, że w ośrodkach opieki psychologicznej jest więcej gejów, niż w całej populacji. Druga grupa dostawała publikacje, które stały w sprzeczności z ich poglądami (Po zakończeniu badania powiedziano studentom, że wszystkie publikacje były fałszywe i dano im możliwość do poczytania prawdziwych badań na ten temat). 

Następnie byli pytani o badania, o których przeczytali. Spytano, jak oceniają następującą opinię: &#8222;Pytanie postawione w badaniach to takie pytanie, na które nie da się odpowiedzieć za pomocą metod naukowych&#8221;. 

Jak można się spodziewać, ludzie, których poglądy były zakwestionowane, chętniej mówili, że nauka po prostu nie może odpowiedzieć na pytanie, czy homoseksualizm jest związany z chorobą psychiczną. 

Lecz potem, kontynuując, badacze zadawali kolejne pytania, czy nauka może być sensownie wykorzystana do zrozumienia wszelkiego rodzaju rzeczy, wszystkie całkowicie niezwiązane ze stereotypami na temat homoseksualizmu: &#8222;istnienie jasnowidzenia&#8221;, &#8222;skuteczność klapsów jako techniki karania dzieci&#8221;, &#8222;wpływ oglądania przemocy w telewizji na agresywne zachowanie&#8221;, &#8222;dokładność astrologii w przewidywaniu cech osobowości&#8221; oraz &#8222;skutki zażywania leków ziołowych na zdrowie psychiczne i fizyczne&#8221;. 

Poglądy badanych na każdy temat zostały zsumowane, by sprawdzić, w jakim stopniu myślą oni, że badania naukowe mogą być pouczające w którymś z tych tematów, i rezultaty były przerażające. Ludzie, którzy zostali skonfrontowani z badaniami naukowymi stojącymi w sprzeczności z ich stereotypami na temat homoseksualizmu, byli bardziej skłonni uważać, że nauka nie ma nic do zaoferowania, przy dowolnym pytaniu, w porównaniu z ludźmi, których poglądy zostały wzmocnione. 

Ludzie, którym zaprezentowano niemile widziane dowody naukowe, wygląda na to, że desperacko próbują zachować pewną spójność swojego światopoglądu, i wolą raczej stwierdzić, że z nauka działa źle w ogólności. 

To interesujące odkrycie, jednak nie powiem, że mnie to cieszy.

 [1]: http://www.badscience.net/2010/07/yeah-well-you-can-prove-anything-with-science/
 [2]: http://socrates.berkeley.edu/~maccoun/ar_bias.html
 [3]: http://onlinelibrary.wiley.com/doi/10.1111/j.1559-1816.2010.00588.x/abstract