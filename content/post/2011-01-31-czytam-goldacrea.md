---
title: Czytam Goldacre’a
author: dexter
layout: post
date: 2011-01-31
url: /2011/01/31/czytam-goldacrea/
categories:
  - Książka
tags:
  - Ben Goldacre

---
&#8230;a jeżeli chcecie sprawdzić, co jest w tej książce, to dwa rozdziały są dostępne online:
  
5. <a target="_blank" href="http://pdf.helion.pl/leknau/leknau-5.pdf">Efekt placebo</a>
  
10. <a target="_blank" href="http://www.racjonalista.pl/kk.php/s,6478">Doktor pozwie cię teraz do sądu</a>

Z rozdziałów tych dowiesz się, jak to jest, że medycyna alternatywna jest tak popularna, a w dodatku wydaje się, że czasem działa ;). Rozdział piąty to najlepszy i najszerszy opis efektu placebo, jaki kiedykolwiek czytałem. To właśnie wzajemne oddziaływania między ciałem i umysłem (czego manifestacją jest efekt placebo) mogą w satysfakcjonujący sposób wyjaśnić to, że zawsze znajdzie się ktoś, kto wejdzie na [nasze forum][1] i napisze, że zadziałała na niego jakaś dziwaczna terapia.

<!--more-->Potęgę placebo może nam uzmysłowić jedno z przytoczonych w książce badań przeprowadzonych na ludziach i psach. Otóż obiektom testowym przez pewien czas podawano oranżadę oraz cyklosporynę A. Jest to lek immunosupresyjny (obniżający reakcję immunologiczną), stosowany w najcięższych przypadkach AZS. Po pewnym czasie (nic nikomu nie mówiąc), zaczęto podawać samą oranżadę. Okazało się, że wtedy reaktywność immunologiczna również się zmniejszała!

Z rozdziału dziesiątego dowiesz się, jak spopularyzować dowolną nieskuteczną terapię za pomocą podłego oszustwa, marketingu i prawnika.

Chciałbym jeszcze napisać kilka słów o tłumaczeniu. Niestety nie jest najlepsze. Daleki jestem od wieszania psów na tłumaczu, sam przetłumaczyłem [kilka artykułów Bena][2] i wiem, że trudno się go tłumaczy, ale na <acronym title="Latający Potwór Spaghetti">LPŚ-a</acronym>! Porównajmy fragment, jaki [przetłumaczył Bart][3] na swoim blogu. Czytając to w książce, zastanawiasz się, dlaczego sałata miałaby ci napełnić brzuch dwutlenkiem węgla :). Ale mimo to książkę oceniam jako udany zakup. 

_Ben Goldacre
  
[Lekarze, naukowcy, szarlatani. Od przerażonego pacjenta do świadomego konsumenta][4]
  
Septem 2011_

 [1]: http://www.atopowe-zapalenie.pl/forum/index.php
 [2]: http://blog.atopowe.pl/tag/ben-goldacre/
 [3]: http://blogdebart.pl/2011/01/27/kup-goldacrea-mowie-ci/
 [4]: http://septem.pl/ksiazki/lekarze_naukowcy_szarlatani_od_przerazonego_pacjenta_do_swiadomego_konsumenta_ben_goldacre,leknau.htm