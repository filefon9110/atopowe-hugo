---
title: Clarinase
permalink: /Clarinase/
date: "2015-01-01T00:00:00+01:00"
---

Clarinase

**Skład leku:**

1 tabletka zawiera 120 mg siarczanu pseudoefedryny i 5 mg [loratadyny](/atopedia/loratadyna "wikilink")

**Opis działania :** [Loratadyna](/atopedia/Loratadyna "wikilink") jest lekiem przeciwhistaminowym o długim działaniu (wynoszącym ok. 12 godz.po dawce 5 mg.) selektywnie blokującym receptory H1. Łagodzi objawy [alergicznego nieżytu nosa](/atopedia/alergiczny_nieżyt_nosa "wikilink").

Siarczan pseudefedryny jest krótko działającym (4-6 godz.) lekiem sympatykomimetycznym, który powoduje skurcz naczyń, znosząc w ten sposób obrzęk śluzówki. Forma preparatu umożliwia równie długie działanie obu składników.

**Wskazania:**

Wskazane są do objawowego leczenia sezonowego, alergicznego i naczynioruchowego nieżytu nosa z objawami w postaci kichania, wycieku z nosa, nieropnej wydzieliny, podrażnienia z uczuciem pieczenia, łzawienia oraz alergicznego podrażnienia oczu.

**Sposób podawania i dawkowanie:** Dorośli i dzieci w wieku ponad 12 lat ; 1 tabletka dwa razy dziennie, najlepiej przed posiłkiem, popijając szklanką wody. Tabletek nie należy rozgryzać. Leczenie stosować możliwie krótko, ograniczając do okresu trwania objawów. Po uzyskaniu poprawy objawowej lekarz decyduje o dalszym przyjmowaniu leku.

'''Przeciwwskazania: '''

Stosowanie preparatu jest przeciwwskazane przy nadwrażliwości na jeden ze składników preparatu. Ponieważ preparat zawiera pseudoefedrynę nie należy go podawać:

-   przy leczeniu inhibitorami monoaminoksydazy oraz w ciagu 15 dni po zaprzestaniu tego leczenia
-   przy jaskrze z wąskim kątem przesączania i przy nadciśnieniu
-   przy występowaniu zaburzeń czynnosci serca, nerek lub tarczycy,

także przy zatrzymaniu moczu (choroby prostaty). Tabletek clarinase nie podaje sie dzieciom poniżej 12 lat.

**Działania niepożądane:** Bezsenność i suchość w ustach, rzadziej nerwowość, zawroty głowy, zatrzymanie moczu, przyspieszenie czynności serca i zaburzenia jego rytmu, podwyższenie ciśnienia krwi, uczucie kołatania serca i brak apetytu. W rzadkich przypadkach dochodzi do bólów głowy, mdłości i nieżytu żołądka, a także do odczynów nadwrażliwości z zaczerwienieniem skóry, które mogą być wywołane przez jeden ze składników preparatu. Niekiedy u starszych pacjentów dochodzi do gwałtownych reakcji, np: znacznego spadku ciśnienia krwi, napadu drgawek oraz halucynacji. U dzieci pseudoefedryna może wywoływać agresywność i drażliwość. Po loratadynie, podobnie jak po placebo może występować uczucie zmęczenia, nadmierne uspokojenie, bóle głowy i suchość w ustach.

**Zalecane srodki ostrożności:**

Nie stosować tabletek Clarinase bez zalecenia lekarza: u chorych w wieku ponad 60 lat, którzy są bardziej wrażliwi na niepożądane działanie preparatu,w cukrzycy,podczas leczenia preparatami naparstnicy lub po przebyciu zawału serca , przy zaburzeniach rytmu serca,nadciśnieniu i ciężkich chorobach nerek lub wątroby, przy chorobach prostaty, pęcherza lub przy wywiadzie wskazującym na występowanie skurczów oskrzeli. Przy ciężkich chorobach nerek lub wątroby wskazana jest obserwacja lekarska a początkowa dawka leku powinna być zmniejszona do jednej tabletki dziennie. Przyjmowanie tabletek Clarinase należy przerwać na 4 dni przed wykonywaniem testów uczuleniowych.

**Ciąża i okres karmienia piersią**

Nie ustalono bezpieczeństwa stosowania leku w okresie ciąży i laktacji. W takich przypadkach lek powinien być stosowany poza wyjątkowymi sytuacjami wyłącznie na podstawie indywidualnej decyzji lekarza.

**Interakcje z innymi lekami i składnikami pożywienia:**

Przyjmowanie tabletek Clarinase równocześnie z pożywieniem może nieznacznie opóźnić działanie leku.Jeżeli pacjent przyjmie równocześnie leki obniżające ciśnienie krwi (metylodopę, rezerpinę,guanetydynę), inhibitory MAO, beta-blokery, preparaty naparstnicy, leki obniżające apetyt, leki zmniejszające obrzęk sluzówki, środki psychostymulujące typu amfetaminy), podwyższające nastrój( trójpierścieniowe leki przeciwdepresyjne), inne leki przeciw alergii i zawrotom głowy, cimetidynę i leki neutralizujące kwas w żołądku , to zażywanie tabletek Clarinase powinien skonsultować z lekarzem. Lek ten nie wpływa niekorzystnie na zdolność koncentracji uwagi.

**Postępowanie przy przedawkowaniu:**

Przyjecie wielu tabletek jednocześnie może powodować wskutek działania pseudoefedryny bezsenność, kołatanie serca,halucynacje,napady drgawek. Może wystąpić niebieskawe zabarwienie skóry,śpiączka,ostra niewydolność serca a także nieznaczne uspokojenie, które jest następstwem działania loratadyny.Jak dotąd brak jest doniesień o przedawkowaniu Clarinase.W razie przyjęcia wiekszej ilości tabletek równocześnie należy natychmiast zwrócić się do lekarza. Postępowanie jest głównie objawowe.

**Postępowanie w nagłym przypadku przedawkowania:**

-wywołać wymioty, o ile pacjent jest przytomny, -podać węgiel aktywny dla absorbcji leku pozostającego jeszcze w żołądku , -jeżeli wymiotów nie udało się wywołać( lub były niedostateczne) należy przeprowadzić płukanie żołądka -jeżeli u dziecka po przypadkowym przyjęciu leku wystąpi gorączka należy je schłodzić w letniej wodzie

**Opakowanie:** Opakowanie po 10 tabletek. Lek przechowywać w temperaturze od 2 do 30 st C.Chronić przed wilgotnym powietrzem.

[kategoria:leki antyhistaminowe](/atopedia/kategoria:leki_antyhistaminowe "wikilink") [kategoria:leki antyhistaminowe II generacji](/atopedia/kategoria:leki_antyhistaminowe_II_generacji "wikilink") [kategoria:ulotki leków](/atopedia/kategoria:ulotki_leków "wikilink")