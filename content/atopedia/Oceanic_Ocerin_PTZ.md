---
title: Oceanic Ocerin PTZ
permalink: /Oceanic_Ocerin_PTZ/
date: "2015-01-01T00:00:00+01:00"
---

*Szampon przeciwłupieżowy*

125 ml

Przeznaczenie
-------------

W schorzeniach dermatologicznych przebiegających z nadmiernym złuszczaniem owłosionej skóry głowy ([łuszczyca](/atopedia/łuszczyca "wikilink"), złuszczanie łuszczycowate) stosowanie zabiegów pielęgnacyjnych z użyciem szamponu pozwala na szybką eliminację łuski, co wyraźnie wspomaga leczenie farmakologiczne. Efekt ten uzyskuje się dzięki zastosowaniu [mocznika](/atopedia/mocznik "wikilink") - substancja nie obca organizmowi, nietoksyczna o działaniu keratolotycznym, nawilżającym oraz łagodnie przeciwświądowym.

Działanie
---------

Szampon Ocerin PTZ zawiera w składzie trzy synergicznie działające składniki: pyrytion cynku, mocznik oraz pochodną kwasu undecylenowego. Dzięki tak dobranym składnikom wykazuje działanie przeciwłupieżowe poprzez ograniczenie rozwoju grzyba *Pityrosporum ovale* (*Malasezia furfur*) - bezpośrednia przyczyna łupieżu. Za profil działania przeciwgrzybiczego i przeciwbakteryjnego odpowiedzialne są: pyrytion cynku oraz pochodna kwasu undecylenowego. Dodatkowo pyrytion cyku wykazuje działanie keratolityczne, podobnie jak mocznik obecny w szamponie.

Poza działaniem przeciwłupieżowym, badania aplikacyjne wykazały, że systematyczne stosowanie szamponu Ocerin PTZ zapewnia efekt zmniejszonego wydzielania łoju, a także ustąpienie [świądu](/atopedia/świąd "wikilink") owłosionej skóry głowy.

Skład
-----

Zinc Pyrithione (1%), Urea (5%), Undecylamidopropyltrimonium Methosulfate, Sodium Laureth Sulfate, Lauramidopropyl Betaine, Lauryl Glucoside, Polyquaternium 10, Acrylates Copolymer, Cocamide DEA, Glycerin, Lactic Acid, Purified Water, Parabens.

Stosowanie
----------

Niewielką ilość szamponu ok. 5 ml nanieść na mokre włosy i delikatnie wmasować. Pozostawić na 3-5 min. Starannie spłukać. Czynność można powtórzyć. Zaleca się stosowanie szamponu przez 4-tygodnie myjąc włosy 2 razy w tygodniu.

[kategoria:szampony](/atopedia/kategoria:szampony "wikilink") [kategoria:preparaty zawierające mocznik](/atopedia/kategoria:preparaty_zawierające_mocznik "wikilink") [kategoria:leki przeciwgrzybicze](/atopedia/kategoria:leki_przeciwgrzybicze "wikilink")