---
title: Pimafucort
permalink: /Pimafucort/
---

**PIMAFUCORT**

**Skład**

1 g maści lub kremu zawiera 10 mg natamycyny, 10 mg hydrokortyzonu i 3500 j.m. neomycyny w postaci siarczanu.

**Działanie**

Preparat złożony do stosowania miejscowego. Hydrokortyzon jest słabo działającym miejscowo [kortykosteroidem](/atopedia/sterydy "wikilink") o działaniu przeciwzapalnym, obkurczającym naczynia krwionośne i łagodzącym [świąd](/atopedia/świąd "wikilink").

Neomycyna - antybiotyk aminoglikozydowy - działa bakteriobójczo na *Staphylococcus spp.*, pałeczki *Enterobacteriaceae* (zwłaszcza *Klebsiella spp.*, *Proteus spp.*, *Escherichia coli*); nie działa na *Pseudomonas aeruginosa*. Natamycyna jest miejscowo działającym antybiotykiem polienowym, aktywnym zwłaszcza wobec Candida spp.

**Wskazania**

Choroby skóry z objawami nadkażenia bakteriami lub grzybami wrażliwymi na neomycynę i natamycynę. Krem zaleca się stosować do leczenia stanów ostrych i podostrych oraz zmian zlokalizowanych w obrębie skóry owłosionej i fałdów skórnych. Maść zaleca się do leczenia stanów przewlekłych, przebiegających ze złuszczeniem, wysuszeniem lub pękaniem skóry oraz do leczenia łojotokowego zapalenia skóry.

**Przeciwwskazania**

Nadwrażliwość na składniki preparatu, zwłaszcza na neomycynę lub inne antybiotyki aminoglikozydowe. Zakażenia wirusowe (ospa wietrzna, półpasiec), zakażenia grzybicze skóry, kiła. Nie stosować w oporności na neomycynę lub inne antybiotyki aminoglikozydowe. Nie należy stosować preparatu w okolicy oczu i na błony śluzowe oraz do ucha w przypadku perforacji błony bębenkowej. Nie stosować długotrwale na uszkodzoną skórę (ryzyko oto- i nefrotoksyczności neomycyny). W ciąży i okresie karmienia piersią stosować w wyjątkowo uzasadnionych przypadkach, krótkotrwale i nie pod opatrunkiem okluzyjnym.

**Działanie niepożądane**

Bezpośrednio po zastosowaniu preparatu może dojść do nieznacznego zaostrzenia objawów choroby. Długotrwałe stosowanie preparatu może spowodować wystąpienie rozstępów skórnych, szczególnie wrażliwe są: skóra twarzy, skóra owłosiona i okolice narządów płciowych. Mogą wystąpić skórne reakcje uczuleniowe, nadkażenia opornymi szczepami bakterii lub grzybami (preparat należy odstawić). Lek stosowany na duże powierzchnie, długotrwale, pod opatrunkiem okluzyjnym lub w fałdach i zgięciach skóry oraz u dzieci może nasilić miejscowe działania niepożądane oraz - w wyniku absorpcji przez skórę - może wykazywać układowe działania niepożądane (zahamowanie czynności kory nadnerczy).

**Dawkowanie**

Niewielką ilość preparatu nanosi się 2-4 razy dziennie na chorobowo zmienioną skórę.

Wytwórca posiadający świadectwo rejestracji

Yamanouchi Europe BV Holandia

lub występuje pod

Wytwórca Temmier Italia S.R.L. Via Delle industrie 2 20061 (Mi) Carugate,Włochy

[kategoria:kremy](/atopedia/kategoria:kremy "wikilink") [kategoria:maści](/atopedia/kategoria:maści "wikilink") [kategoria:leki sterydowe](/atopedia/kategoria:leki_sterydowe "wikilink") [kategoria:antybiotyki](/atopedia/kategoria:antybiotyki "wikilink") [kategoria:ulotki leków](/atopedia/kategoria:ulotki_leków "wikilink")