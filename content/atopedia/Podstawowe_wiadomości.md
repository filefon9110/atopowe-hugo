---
title: Podstawowe wiadomości
permalink: /Podstawowe_wiadomości/
date: "2015-01-01T00:00:00+01:00"
---

__NOTOC__

### Czym jest atopia?

Pojęciem atopia określa się grupę chorób o mechanizmie natychmiastowym (typu I) związanym z wytwarzaniem przeciwciał klasy [IgE](/atopedia/IgE "wikilink") pod wpływem kontaktu z alergenem (związkiem uczulającym), który powszechnie występuje w środowisku.

Uczulenie pojawia się najczęściej na substancje wziewne tj np. kurz domowy, pleśnie, a także na spożywane pokarmy. Do kręgu chorób o podłożu atopowym zalicza się [alergiczny nieżyt nosa](/atopedia/alergiczny_nieżyt_nosa "wikilink"), [alergiczne zapalenie spojówek](/atopedia/alergiczne_zapalenie_spojówek "wikilink"), [astmę oskrzelową](/atopedia/astma_oskrzelowa "wikilink"), a także atopowe zapalenie skóry.

Atopię stwierdza się u 10-15% dzieci i 1-3% dorosłych. U ok 30% chorych występuje rodzinnie.

Jeśli oboje rodzice mają objawy atopii to ryzyko wystąpienia objawów u dziecka jest znacznie większe – ok 60% niż gdy choruje tylko jedno z nich wtedy wynosi ok 10-15%[1]

### Atopowe zapalenie skóry

[thumb|right|Atopowe zapalenie skóry, przyczyny i skutki](/Grafika:Atopowe-diagram.png "wikilink")

**Wprowadzenie i definicja**

Atopowe zapalenie skóry jest jednym z najczęściej rozpoznawanych schorzeń alergicznych skóry rozpoznawanych głównie we wczesnym dzieciństwie .Jest to choroba o nawrotowym przebiegu, z powstawaniem typowych wykwitów o ściśle określonej lokalizacji. Charakterystyczny jest bardzo intensywny świąd i lichenizacja zmian.

**Przyczyny i etiologia AZS**

Atopowe zapalenie skóry uważa się obecnie za chorobę uwarunkowaną wieloczynnikowo powastającą na skutek działania czynników genetycznych oraz środowiskowych.

**Defekt budowy naskórka**

Dawniej uważano, że pierwotną rolę w etiologii tej choroby odgrywa defekt układu immunologicznego ( odpornościowego) związanego z przewlekłym stanem zapalnym i wtórnym uszkodzeniem bariery naskórka Obecnie główną rolę przypisuje się zaburzeniom bariery naskórkowej, która powoduje zwiększone wnikanie alergenów oraz związków drażniącym w głąb skóry doprowadzając następnie do rozwoju stanu zapalnego skóry

### Sterydy

Sterydy, a konkretnie [kortykosterydy](/atopedia/kortykosterydy "wikilink"), to substancje działające silnie przeciwzapalnie i są stosowane przez lekarzy zdecydowanie najczęściej. Niestety mają silne, nieprzyjemne, a nawet groźne skutki uboczne. Nie wolno stosować ich na twarz. Stosowanie ich przez długi okres czasu grozi [posterydowym zapaleniem skóry](/atopedia/posterydowe_zapalenie_skóry "wikilink"). Z drugiej strony, w przypadku poważniejszych zmian skórnych są jedynym sposobem na szybkie ugaszenie zapalenia skóry.

### Protopic i Elidel

[Protopic](/atopedia/Protopic "wikilink") i [Elidel](/atopedia/Elidel "wikilink") są [lekami immunosupresyjnymi](/atopedia/leki_immunosupresyjne "wikilink") i działają na zupełnie innej zasadzie niż sterydy. Są znane mniej więcej od początku lat 90-tych. Można stosować je przez długi okres czasu. Są niestety [bardzo drogie](/atopedia/refundacja_maści_Protopic "wikilink"). Istnieje też kontrowersja dotycząca [rakotwórczości leków immunosupresyjnych](/Takrolimus#Obawy_co_do_rakotw.C3.B3rczo.C5.9Bci "wikilink"), ale można przypuszczać, że jest nakręcana przez producentów leków sterydowych.

### Łagodne, miejscowe objawy

Łagodne objawy to [zaczerwienione](/atopedia/zaczerwienienie "wikilink"), łuszczące się i [swędzące](/atopedia/świąd "wikilink") miejsca gdzieś na ciele. Są trochę irytujące, ale to wszystko. [Pielęgnuj](/atopedia/pielęgnacja "wikilink") swoją skórę. Miejsce objęte zmianami smaruj lekiem przepisanym przez lekarza.

### Poważne, rozległe objawy

Intensywny [świąd](/atopedia/świąd "wikilink") dużych obszarów skóry, [infekcje](/atopedia/infekcja_skóry "wikilink"), [wysięk](/atopedia/wysięk "wikilink"), [puchnięcie](/atopedia/puchnięcie "wikilink"), [bezsenność](/atopedia/bezsenność "wikilink"). Jeżeli jesteś w takim stanie, trudno będzie Ci wyjść z niego o własnych siłach. Taki stan wymaga intensywnej, dwutygodniowej terapii w szpitalu. Praktyka pokazuje, że wyjście z ciężkiego stanu nie jest możliwe w łagodny sposób. Stan zapalny, który objął duże obszary skóry, musi zostać ugaszony. Po dojściu do lepszego stanu, kiedy możesz już normalnie spać, staraj się poprzez pielęgnację i leki utrzymać poprawiony stan.

### Dzieci i dorośli

U [dzieci](/atopedia/dziecko "wikilink") zmiany skórne często związane są z [alergią pokarmową](/atopedia/alergia_pokarmowa "wikilink"). Regulowanie [diety](/atopedia/:kategoria:diety "wikilink") dziecka i uważne [wprowadzanie nowych pokarmów](/atopedia/wprowadzanie_nowych_pokarmów "wikilink") może zdziałać cuda. W przypadku dorosłych związek ten jest coraz luźniejszy i dieta nie skutkuje. O ile to jest możliwe, można zalecić [zmianę otoczenia](/atopedia/środowisko "wikilink"), na przykład wyjazd z miasta na wieś na dłuższy czas.

**Żródła**

<references />
**Zobacz też**

-   [Podstawowe wiadomości o AZS](/atopedia/:Kategoria:Podstawowe_wiadomości "wikilink")
-   [Często zadawane pytania](/atopedia/Często_zadawane_pytania "wikilink")
-   [Poprawa samopoczucia](/atopedia/Poprawa_samopoczucia "wikilink")

[kategoria:Podstawowe wiadomości](/atopedia/kategoria:Podstawowe_wiadomości "wikilink")

[1] *Choroby skóry i choroby przenoszone drogą płciową* prof. Dr hab. Stefania Jabłońska, prof. dr hab. Sławomir Majewski