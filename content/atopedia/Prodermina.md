---
title: Prodermina
permalink: /Prodermina/
date: "2015-01-01T00:00:00+01:00"
---

**Prodermina**
prodermine
dermaticum
D05AA

**Działanie:** Preparat z grupy **dziegci** uzyskany podczas suchej destylacji węgla kamiennego, ma właściwości redukujące. Zmniejsza odczyn zapalny poprzez hamowanie podziałów komórkowych. Prodermina łączy się z tlenem zawartym w tkankach, powodując spowolnienie tempa metabolizmu komórek naskórka. Związki siarki zawarte w proderminie wykazują działanie redukujące, w mniejszych stężeniach zmniejszają wydzielanie łoju. Prodermina stosowana w małych stężeniach działa odkażająco, przeciwświądowo, keratoplastycznie, w dużych wykazuje właściwości redukujące. Zwiększa wrażliwość skóry na promienie słoneczne (głównie w paśmie nadfioletu).

**Wskazania:** [Łuszczyca](/atopedia/Łuszczyca "wikilink") pospolita, grudkowa, przyłuszczyca grudkowa, wyprysk zlichenifikowany, neurodermit i inne przewlekłe choroby skóry, które przebiegają z [lichenizacją](/atopedia/Lichenizacja "wikilink").

**Przeciwwskazania:** Niewydolność nerek.

**Działanie niepożądane:** Uszkodzenie nerek w wyniku działania związków fenolowych ulegających wchłonięciu przez skórę (w przypadku stosowania preparatu na dużą powierzchnię ciała). Skórne odczyny alergiczne, [zapalenie mieszków włosowych](/atopedia/Foliculitis "wikilink").

**Ciąża i laktacja:** Nie stosować w ciąży oraz w okresie karmienia piersią.

**Dawkowanie:** Miejscowo, zgodnie z zaleceniami lekarza.

**Uwagi:** Nowe preparaty dziegciowe wykazują znikome działanie rakotwórcze związane z obecnością benzopirenu. Badania udowodniły, że u chorych na łuszczycę leczonych dziegciami nie obserwuje się zwiększenia częstości pojawiania się nowotworów skóry. Prodermina jest stosowana głównie w lekach recepturowych (pasty 5-20%, roztwory alkoholowe).

**Preparaty:**

-   [Delatar](/atopedia/Delatar "wikilink")
-   ***\* Proderminum (Pix Lithanthracis)*** - surowiec do receptury aptecznej / **50 g** - wytwórca: **Zakład farmaceutyczny "Amara" Kraków**

[kategoria:maści z dziegciem](/atopedia/kategoria:maści_z_dziegciem "wikilink") [kategoria:ulotki leków](/atopedia/kategoria:ulotki_leków "wikilink") [kategoria:maści](/atopedia/kategoria:maści "wikilink")