---
title: Leki immunosupresyjne
permalink: /Leki_immunosupresyjne/
date: "2015-01-01T00:00:00+01:00"
---

**Leki immunosupresyjne** - działanie leków immunosupresyjnych polega na obniżaniu odporności organizmu, zmniejszają one aktywność [układu immunologicznego](/atopedia/Układ_immunologiczny "wikilink"). To działanie może być miejscowe (maści [Protopic](/atopedia/Protopic "wikilink"), [Elidel](/atopedia/Elidel "wikilink")) albo ogólne (leki z grupy [cyklosporyn](/atopedia/Cyklosporyna "wikilink")).

W przypadku chorób alergicznych, problemem jest silna i niewłaściwie skierowana reakcja odpornościowa. Leki immunologiczne poprzez obniżenie aktywności układu odpornościowego, osłabiają reakcje alergiczne.

Skuteczność leków immonusupresyjnych
------------------------------------

Liczne testy kliniczne na całym świecie potwierdziły wysoką skuteczność maści opartych na [tacrolimusie](/atopedia/tacrolimus "wikilink"), przy wysokim bezpieczeństwie przewlekłego stosowania. Obecnie maści [Protopic](/atopedia/Protopic "wikilink") i [Elidel](/atopedia/Elidel "wikilink") są dostępne w sprzedaży w Europie i USA. Pośród wielu lekarzy pojawia się pogląd, że w niedalekiej przyszłości nastąpi zmierzch ery [kortykosterydów](/atopedia/Kortykosterydy "wikilink"), w leczeniu atopowego zapalenia skóry, na rzecz Protopiku i innych leków z tej grupy. Silne [sterydy](/atopedia/sterydy "wikilink") będą zaś zarezerwowane tylko dla bardzo ostrych stanów atopowego zapalenia skóry.

Dla większości pacjentów dotkniętych atopowym zapaleniem skóry, tak korzystna zmiana będzie możliwa dopiero, gdy leki te nie będą tak drogie jak obecnie. Przemawiają za tym również doniesienia o skuteczności Protopiku w leczeniu wielu innych chorób skóry o podłożu autoimmunologicznym jak toczeń rumieniowaty, bielactwo i inne.

Rodzaje leków immunosupresyjnych
--------------------------------

Miejscowe
---------

Immunosupresja miejscowa to działanie obniżające aktywność układu immunologicznego lokalnie, w miejscu zastosowania leku. Jest to sposób działania preparatów takich jak [Protopic](/atopedia/Protopic "wikilink") oraz [Elidel](/atopedia/Elidel "wikilink"). Substancjami aktywnymi działającymi immunosupresyjnie miejscowo są [Pimekrolimus](/atopedia/Pimekrolimus "wikilink") i [Takrolimus](/atopedia/Takrolimus "wikilink"). W przypadku działania na skórę, leki immunosupresyjne są podawane w postaci kremów i maści.

-   [Protopic](/atopedia/Protopic "wikilink")
-   [Elidel](/atopedia/Elidel "wikilink")

Systemowe
---------

Immunosupresja systemowa polega na obniżeniu aktywności układu immunologicznego w całym ciele. Leki takie podaje się np. w postaci doustnej.

-   [Cyklosporyna](/atopedia/Cyklosporyna "wikilink")
-   [Equoral](/atopedia/Equoral "wikilink")
-   [Sandimmun Neoral](/atopedia/Sandimmun_Neoral "wikilink")

**Zobacz też**

-   [Tacrolimus](/atopedia/Tacrolimus "wikilink") (substancja czynna)
-   [Pimekrolimus](/atopedia/Pimekrolimus "wikilink") (substancja czynna)
-   [Inhibitory kalcyneuryny](/atopedia/Inhibitory_kalcyneuryny "wikilink")

[kategoria:terapia](/atopedia/kategoria:terapia "wikilink")