---
title: Bepanthen maść
permalink: /Bepanthen_maść/
date: "2015-01-01T00:00:00+01:00"
---

*(dexpanthenolum)*

**Postać:** maść

**Opakowanie:** tuba 30g i 100g

**Producent:** Bayer

### Skład

1 gram maści zawiera 50mg dekspantenolu

### Właściwości i działanie

Bepanthen maść zawiera jako substancję aktywną dekspantenol w tłustym maściowym podłożu. Dekspantenol szybko przekształca się w komórkach skóry w kwas pantotenowy. Kwas pantotenowy odgrywa ważną rolę w powstawaniu i regeneracji skóry.

### Wskazania

Bepanthen maść należy stosować:

-   profilaktycznie i do leczenia powierzchniowych zmian skóry niemowlęcia takich jak: odparzenia od pieluszek, otarcia, podrażnienia i zaczerwienienia.
-   w czasie karmienia piersią stosować profilaktycznie i do leczenia podrażnień brodawek sutkowych.(nie trzeba usuwać przed karmieniem)
-   na suchą skórę

Na owłosioną skórę lepiej jest użyć preparatu Bepanthen krem ze względu na lekką, łatwo wchłanialną konsystencję.

### Środki ostrożności

Należy skonsultować się z lekarzem w następujących przypadkach gdy: występują inne dolegliwości, reakcje alergiczne lub są używane inne leki.

### Interakcje

Nie obserwowano.

### Dawkowanie i sposób użycia

Matki karmiące piersią: należy smarować sutki po każdym karmieniu.

Pielęgnacja niemowląt: w czasie zmiany pieluchy należy smarować pośladki i pachwiny po uprzednim umyciu wodą i dokładnym osuszeniu.

Sucha uszkodzona skóra: należy smarować raz lub kilka razy dziennie w zależności od potrzeb.

### Działania niepożądane

Preparat na ogół dobrze tolerowany. W razie pojawienia się reakcji skórnych należy skonsultować się z lekarzem.

### Przechowywanie

Należy przechowywać tubkę szczelnie zamkniętą, w temperaturze do 25o C, w miejscu niedostępnym dla dzieci. Nie należy używać po upływie daty ważności umieszczonej na opakowaniu.

[kategoria:maści](/atopedia/kategoria:maści "wikilink") [kategoria:ulotki leków](/atopedia/kategoria:ulotki_leków "wikilink")