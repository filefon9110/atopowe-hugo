---
title: Remicade
permalink: /Remicade/
---

*Infliksymab*

Remicade 100 mg

**proszek do sporządzania koncentratu do przygotowania roztworu do infuzji**

|---------------------------------------------------------------------------------------------------------------------------------------------------------------------------------------|
| **Należy uważnie zapoznać się z treścią ulotki przed zastosowaniem leku, ponieważ zawiera ona informacje ważne dla pacjenta.**

 -   Należy zachować tę ulotkę, aby w razie potrzeby móc ją ponownie przeczytać.
 -   Pacjent otrzyma również Kartę Ostrzeżeń zawierającą ważne informacje dotyczące bezpieczeństwa, o których należy wiedzieć przed rozpoczęciem i w trakcie leczenia lekiem Remicade.
 -   Należy zwrócić się do lekarza w razie jakichkolwiek wątpliwości.
 -   Lek ten przepisano ściśle określonej osobie. Nie należy go przekazywać innym. Lek może zaszkodzić innej osobie, nawet jeśli objawy jej choroby są takie same.
 -   Jeśli wystąpią jakiekolwiek objawy niepożądane, w tym wszelkie możliwe objawy niepożądane niewymienione w ulotce, należy powiedzieć o tym lekarzowi.                               |

Co to jest lek Remicade i w jakim celu się go stosuje
=====================================================

Remicade zawiera substancję czynną o nazwie infliksymab. Infliksymab jest to rodzaj białka pochodzenia ludzkiego i mysiego.

Remicade należy do grupy leków zwanych „TNF blockerami”. Lek Remicade jest stosowany u dorosłych w następujących chorobach zapalnych:

-   Reumatoidalnym zapaleniu stawów
-   Łuszczycowym zapaleniu stawów
-   Zesztywniającym zapaleniu stawów kręgosłupa (chorobie Bechterewa)
-   Łuszczycy.

Lek Remicade jest również stosowany u dorosłych i dzieci w wieku 6 lat i starszych w:

-   Chorobie Crohna
-   Wrzodziejącym zapaleniu jelita grubego.

Lek Remicade działa przez hamowanie czynności białka zwanego „czynnikiem martwicy nowotworu alfa” (TNFα). Białko to bierze udział w procesach zapalnych organizmu, hamując je można zmniejszyć zapalenie występujące w organizmie.

Reumatoidalne zapalenie stawów
------------------------------

Reumatoidalne zapalenie stawów jest chorobą zapalną stawów. W przypadku aktywnego reumatoidalnego zapalenia stawów najpierw podaje się inne leki. Jeśli pacjent nie reaguje wystarczająco na te leki zostanie podany Remicade, który pacjent otrzyma w skojarzeniu z innym lekiem zwanym metotreksat, w celu:

-   Złagodzenia objawów choroby,
-   Spowolnienia tempa uszkadzania stawów,
-   Poprawy sprawności fizycznej.

Łuszczycowe zapalenie stawów
----------------------------

Łuszczycowe zapalenie stawów jest zapalną chorobą stawów, zwykle związaną z łuszczycą. W przypadku łuszczycowego zapalenia stawów najpierw podaje się inne leki. Jeśli pacjent nie reaguje wystarczająco na te leki zostanie podany Remicade w celu:

-   Złagodzenia objawów choroby,
-   Spowolnienia procesu uszkodzenia stawów,
-   Poprawy sprawności fizycznej.

Zesztywniające zapalenie stawów kręgosłupa (choroba Bechterewa)
---------------------------------------------------------------

Zesztywniające zapalenie stawów kręgosłupa jest zapalną chorobą kręgosłupa. W przypadku zesztywniającego zapalenia stawów kręgosłupa najpierw podaje się inne leki. Jeśli pacjent nie reaguje wystarczająco na te leki zostanie podany Remicade w celu:

-   Złagodzenia objawów choroby,
-   Poprawy sprawności fizycznej.

Łuszczyca
---------

Łuszczyca jest zapalną chorobą skóry. Jeśli u pacjenta występuje umiarkowana do ciężkiej łuszczyca plackowata najpierw będą stosowane inne leki lub metody lecznicze, takie jak fototerapia. Jeśli pacjent nie będzie reagował odpowiednio na te leki lub metody lecznicze otrzyma lek Remicade aby ograniczyć objawy podmiotowe i przedmiotowe choroby.

Wrzodziejące zapalenie jelita grubego
-------------------------------------

Wrzodziejące zapalenie jelita grubego jest zapalną chorobą jelit. W przypadku wrzodziejącego zapalenia jelita grubego najpierw podaje się inne leki. Jeśli pacjent nie reaguje wystarczająco na te leki zostanie podany Remicade w celu leczenia choroby.

Choroba Crohna
--------------

Choroba Crohna jest zapalną chorobą jelit. W przypadku choroby Crohna najpierw podaje się inne leki. Jeśli pacjent nie reaguje wystarczająco na te leki zostanie podany Remicade w celu:

-   Leczenia czynnej postaci choroby Crohna,
-   Zmniejszenia liczby nieprawidłowych otworów (przetok) prowadzących z jelit do skóry, których nie udało się kontrolować innymi środkami czy zabiegami chirurgicznymi.

Informacje ważne przed zastosowaniem leku Remicade
==================================================

Nie stosować leku Remicade jeśli:
---------------------------------

-   Pacjent ma uczulenie na infliksymab (substancja czynna leku Remicade) lub którykolwiek z pozostałych składników leku Remicade (wymienione w punkcie 6)
-   U pacjenta stwierdzono uczulenie (nadwrażliwość) na białka mysie
-   U pacjenta występuje gruźlica lub inne poważne zakażenie, takie jak zapalenie płuc lub

posocznica (sepsa)

-   U pacjenta występuje niewydolność serca umiarkowana lub ciężka.

Nie należy stosować leku Remicade, jeśli pacjent uważa, że dotyczy go jedno z wyżej wymienionych.

Jeśli pacjent nie jest pewien, powinien poinformować o tym lekarza prowadzącego przed zastosowaniem leku Remicade.

Ostrzeżenia i środki ostrożności
--------------------------------

Przed rozpoczęciem stosowania leku Remicade należy zwrócić się do lekarza:, jeśli:

### Pacjent otrzymywał wcześniej lek Remicade

-   Należy poinformować lekarza jeśli pacjent leczony był lekiem Remicade w przeszłości i ponownie rozpoczyna leczenie lekiem Remicade. Jeśli pacjent miał przerwę dłuższą niż 16 tygodni w leczeniu lekiem Remicade, istnieje większe ryzyko wystąpienia reakcji uczuleniowych po ponownym rozpoczęciu leczenia.

### Zakażenia

-   Należy poinformować lekarza prowadzącego, jeśli pacjent ma infekcję (zakażenie), nawet najmniejszą przed podaniem leku Remicade
-   Należy poinformować lekarza prowadzącego, jeśli przed otrzymaniem leku Remicade pacjent mieszkał lub podróżował do miejsc, w których często występują zakażenia o nazwie histoplazmoza, kokcydiomykoza lub blastomykoza (grzybica drożdżakowa). Zakażenia te są wywoływane przez szczególne rodzaje grzybów, które mogą umieszczać się w płucach lub innych częściach organizmu
-   W czasie leczenia lekiem Remicade, częściej mogą występować zakażenia.

U pacjentów w wieku 65 lat i starszych występuje zwiększone ryzyko wystąpienia zakażenia

-   Zakażenia te mogą mieć ciężki przebieg i mogą obejmować gruźlicę, zakażenia spowodowane przez wirusy, grzyby lub bakterie lub inne zakażenia oportunistyczne oraz posocznicę, która w rzadkich przypadkach może stanowić zagrożenie dla życia.

Należy natychmiast poinformować lekarza prowadzącego o objawach zakażenia podczas leczenia lekiem Remicade. Objawy te obejmują gorączkę, kaszel, objawy grypopodobne, złe samopoczucie, zaczerwienienie lub ocieplenie skóry, zranienia lub problemy z zębami. Lekarz może zalecić tymczasowe odstawienie leku Remicade.

### Gruźlica

-   Jest bardzo ważne, żeby poinformować lekarza prowadzącego, jeśli pacjent kiedykolwiek chorował na gruźlicę lub był w bliskim kontakcie z osobą wcześniej chorą lub obecnie chorującą na gruźlicę
-   Lekarz prowadzący wykona badania w kierunku gruźlicy. Obserwowano przypadki gruźlicy u pacjentów leczonych lekiem Remicade. Lekarz prowadzący odnotuje wykonanie tych badań w Karcie Ostrzeżeń dla pacjenta
-   Jeśli lekarz prowadzący podejrzewa u pacjenta gruźlicę, powinien rozważyć leczenie przeciwgruźlicze przed rozpoczęciem leczenia lekiem Remicade.

Należy natychmiast poinformować lekarza prowadzącego jeśli wystąpią objawy gruźlicy podczas leczenia lekiem Remicade. Objawy te obejmują uporczywy kaszel, utratę masy ciała, uczucie zmęczenia, gorączkę, nocne poty.

### Wirusowe zakażenie wątroby typu B (HBV)

-   Przed rozpoczęciem leczenia lekiem Remicade należy poinformować lekarza prowadzącego, jeśli pacjent jest nosicielem lub ma bądź miał w przeszłości wirusowe zapalenie wątroby typu B
-   Należy poinformować lekarza prowadzącego jeśli pacjent uważa, że istnieje ryzyko zakażenia wirusem zapalenia wątroby typu B
-   Lekarz prowadzący powinien wykonać badania w kierunku zakażenia HBV
-   Leczenie lekami hamującymi czynność układu immunologicznego (lekami blokującymi TNF), takimi jak lek Remicade może powodować wznowę wirusowego zapalenia wątroby typu B, u pacjentów którzy są nosicielami tego wirusa, która w niektórych przypadkach może zagrażać życiu pacjentów.

### Problemy z sercem

-   Należy poinformować lekarza jeśli pacjent ma jakiekolwiek problemy z sercem, takie jak łagodna niewydolność serca
-   Lekarz prowadzący będzie ściśle monitorować czynność serca.

Należy natychmiast poinformować lekarza prowadzącego jeśli wystąpią nowe objawy lub ulegną pogorszeniu istniejące objawy niewydolności serca w trakcie leczenia lekiem Remicade. Objawy te obejmują duszność lub obrzęk stóp.

### Nowotwory i chłoniak

-   Należy poinformować lekarza prowadzącego jeśli pacjent ma lub kiedykolwiek miał chłoniaka (rodzaj raka krwi) lub jakiekolwiek inne nowotwory przed leczeniem lekiem Remicade
-   Pacjenci z ciężkim reumatoidalnym zapaleniem stawów, u których choroba występuje od długiego czasu, mogą być bardziej narażeni na rozwój chłoniaka
-   Przyjmowanie leku Remicade u dzieci i młodzieży może zwiększać ryzyko rozwoju chłoniaka lub innego nowotworu
-   U niektórych pacjentów z chorobą Crohna lub wrzodziejącym zapaleniem jelita grubego, otrzymujących lek Remicade wystąpił rzadki rodzaj nowotworu nazywany chłoniakiem T-komórkowym wątroby i śledziony. W większości przypadków występował on u młodzieży lub młodych dorosłych mężczyzn. Ten rodzaj nowotworu zwykle prowadził do zgonu. U wszystkich tych pacjentów stosowano również lek o nazwie azatiopryna lub lek o nazwie 6-merkaptopuryna.

### Choroby płuc lub nałogowi palacze

-   Przed leczeniem lekiem Remicade, należy poinformować lekarza prowadzącego jeśli pacjent ma chorobę płuc zwaną Przewlekłą Obturacyjną Chorobą Płuc (POChP) lub jest nałogowym palaczem
-   U pacjentów z POChP oraz nałogowych palaczy występuje zwiększone ryzyko rozwoju nowotworu w trakcie leczenia lekiem Remicade.

### Choroby układu nerwowego

-   Należy poinformować lekarza prowadzącego jeśli pacjent ma lub kiedykolwiek miał problemy, które wpływają na układ nerwowy. w tym stwardnienie rozsiane, zespół Guillain-Barré, jeśli pacjent ma drgawki lub stwierdzone zapalenie nerwu wzrokowego.

Należy natychmiast poinformować lekarza prowadzącego jeśli wystąpią objawy choroby układu nerwowego w trakcie leczenia lekiem Remicade. Objawy obejmują zaburzenia wiedzenia, osłabienie rąk i nóg, drętwienie lub mrowienie jakiejkolwiek części ciała.

### Nieprawidłowe otwory skóry (przetoki)

-   Przed rozpoczęciem leczenia lekiem Remicade należy poinformować lekarza

prowadzącego jeśli pacjent ma jakiekolwiek nieprawidłowe otwory skóry (przetoki).

### Szczepienia

-   Należy przedyskutować z lekarzem prowadzącym jeśli pacjent był ostatnio szczepiony lub ma być szczepiony
-   Nie należy stosować pewnych szczepień u pacjenta w trakcie stosowania leku Remicade
-   Określone szczepienia mogą powodować zakażenia. Jeśli pacjentka otrzymywała lek Remicade podczas ciąży, to jej dziecko może być obarczone większym ryzykiem wystąpienia takiego zakażenia przez okres do około 6 miesięcy od ostatniej dawki leku przyjętej w czasie ciąży. Ważne, by poinformować lekarzy oraz innych pracowników służby zdrowia, którzy zajmują się dzieckiem, o stosowaniu leku

Remicade. Dzięki temu będą oni mogli określić, kiedy dziecko powinno otrzymać szczepionkę.

### Operacje lub zabiegi stomatologiczne

-   Należy poinformować lekarza prowadzącego jeśli planowana jest operacja lub zabieg stomatologiczny
-   Należy poinformować prowadzącego chirurga lub stomatologa wykonującego zabieg, że pacjent jest leczony lekiem Remicade, pokazując Kartę Ostrzeżeń dla pacjenta.

**Dzieci i młodzież**

*Powyższe informacje dotyczą również dzieci i młodzieży. Ponadto:*

-   U niektórych dzieci i nastoletnich pacjentów otrzymujących leki blokujące TNF, takie jak Remicade, wystąpiły nowotwory, w tym nietypowe nowotwory złośliwe, które w części przypadków prowadziły do śmierci
-   U osób przyjmujących lek Remicade zakażenia wystąpiły u większej liczby dzieci niż u dorosłych
-   Dzieci powinny otrzymać zalecane szczepienia przed rozpoczęciem leczenia lekiem Remicade.

Przed przyjęciem leku należy przedyskutować z lekarzem prowadzącym, jeśli pacjent ma wątpliwości czy dotyczy go, którekolwiek z wyżej wymienionych.

Inne leki i Remicade
--------------------

Pacjenci z chorobami zapalnymi przyjmują już leki stosowane w leczeniu tych chorób. Leki te mogą również powodować działania niepożądane. Lekarz prowadzący poradzi jakie inne leki muszą być stosowane w trakcie przyjmowania Remicade.

Należy powiedzieć lekarzowi o wszystkich lekach przyjmowanych obecnie lub ostatnio a także o lekach, które wydawane są bez recepty, takich jak witaminy lub leki ziołowe.

W szczególności, należy poinformować lekarza, jeśli pacjent przyjmuje, którykolwiek z następujących leków:

-   Leki wpływające na układ immunologiczny
-   Kineret (anakinra). Nie należy stosować jednocześnie leków Remicade i Kineret.
-   Orencia (abatacept). Nie należy stosować jednocześnie leków Remicade i Orencia.

Przed przyjęciem leku należy przedyskutować z lekarzem prowadzącym lub farmaceutą, jeśli pacjent ma wątpliwości czy dotyczy go, którekolwiek z wyżej wymienionych.

Ciąża, karmienie piersią i wpływ na płodność
--------------------------------------------

-   W ciąży i w okresie karmienia piersią lub gdy istnieje podejrzenie, że kobieta jest w ciąży, lub

gdy planuje ciążę, przed zastosowaniem tego leku należy poradzić się lekarza

-   Nie zaleca się stosowania leku Remicade w trakcie ciąży
-   Należy unikać zajścia w ciążę jeśli pacjentka jest właśnie leczona lekiem Remicade, i przez

6 miesięcy po ostatnim leczeniu lekiem Remicade

-   Nie należy karmić piersią jeśli pacjentka jest właśnie leczona lekiem Remicade oraz przez

6 miesięcy po ostatnim leczeniu lekiem Remicade

-   Jeśli pacjentka otrzymywała lek Remicade w czasie ciąży, to jej dziecko może być obarczone

większym ryzykiem wystąpienia zakażenia. Ważne, by poinformować lekarzy oraz innych pracowników służby zdrowia, którzy zajmują się dzieckiem, o stosowaniu leku Remicade, zanim dziecko otrzyma jakąkolwiek szczepionkę (więcej informacji zamieszczono w części dotyczącej szczepień).

Prowadzenie pojazdów i obsługiwanie maszyn
------------------------------------------

Jest mało prawdopodobne, że lek Remicade wpływa na zdolność prowadzenia pojazdów i obsługę maszyn. Jeśli pacjent czuje się zmęczony lub wystąpi złe samopoczucie, nie wolno kierować pojazdami ani obsługiwać maszyn.

Jak stosować lek Remicade
=========================

Jak Remicade jest podawany
--------------------------

-   Remicade będzie podawany pacjentowi przez lekarza prowadzącego lub pielęgniarkę w szpitalu

lub klinice

-   Lekarz prowadzący lub pielęgniarka przygotuje roztwór leku Remicade do wstrzykiwań
-   Roztwór leku Remicade będzie powoli wstrzykiwany (przez okres 2 godziny) do jednej z żył pacjenta. Zazwyczaj będzie on wstrzykiwany do żyły ręki pacjenta. Nazywane jest to „infuzją

dożylną” lub kroplówką. Po trzecim kolejnym podaniu leku, lekarz może zalecić podawanie Remicade przez okres 1 godziny

-   Pacjent pozostanie pod opieką lekarza w czasie otrzymywania leku Remicade i od 1 do 2 godzin

po zakończeniu infuzji.

Ile leku Remicade jest podawane
-------------------------------

-   Lekarz prowadzący określi dawkę (w mg) i częstość podawania leku Remicade. Będzie to zależało od choroby pacjenta, masy ciała i jego odpowiedzi na leczenie
-   Poniżej przedstawiona tabela pokazuje częstość z jaką zazwyczaj pacjent otrzymuje lek.

|-----------------|-------------------------------------------|
| 1. infuzja      | 0 tydzień                                 |
| 2. infuzja      | 2 tygodnie po 1. leczeniu                 |
| 3. infuzja      | 6 tygodni po 1. leczeniu                  |
| Kolejna infuzja | Co 6 do 8 tygodni w zależności od choroby |

**Reumatoidalne zapalenie stawów**

Zwykle stosuje się dawkę 3 mg na każdy kg masy ciała.

**Łuszczycowe zapalenie stawów, zesztywniające zapalenie stawów kręgosłupa (choroba Bechterewa), łuszczyca, wrzodziejące zapalenie jelita grubego, choroba Crohna**

Zwykle stosuje się dawkę 5 mg na każdy kg masy ciała.

Stosowanie u dzieci i młodzieży
-------------------------------

U dzieci Remicade należy stosować jedynie w przypadku leczenia choroby Crohna i wrzodziejącego zapalenia jelita grubego. Leczenie może być stosowane u dzieci w wieku 6 lat lub więcej.

Zastosowanie zbyt dużej dawki Remicade
--------------------------------------

Lek jest podawany przez lekarza prowadzącego lub pielęgniarkę, dlatego też jest mało prawdopodobne, żeby pacjent otrzymał zbyt dużą dawkę. Objawy niepożądane związane z podaniem zbyt dużej dawki nie są znane.

Pominięcie zastosowania infuzji leku Remicade
---------------------------------------------

Jeśli pacjent zapomni o umówionej wizycie w celu podania leku Remicade lub ją opuści, należy umówić się na wizytę tak szybko, jak to możliwe.

W razie jakichkolwiek dalszych wątpliwości związanych ze stosowaniem tego leku należy zwrócić się do lekarza.

Możliwe działania niepożądane
=============================

Jak każdy lek, lek ten może powodować działania niepożądane, chociaż nie u każdego one wystąpią. Większość działań niepożądanych ma łagodny lub umiarkowany przebieg. Jednakże u niektórych pacjentów działania niepożądane mogą być poważne i wymagać leczenia. Działania niepożądane mogą również wystąpić po zakończeniu leczenia.

**Należy natychmiast poinformować lekarza, jeśli wystąpi którykolwiek z następujących objawów:**

-   **Objawy reakcji alergicznej** takie jak obrzęk twarzy, warg, obrzęk jamy ustnej lub gardła,

który może powodować utrudnianie w połykaniu lub oddychaniu, wysypka skórna, pokrzywka, obrzęk dłoni, stóp lub kostek. Reakcje alergiczne mogą wystąpić w ciągu dwóch godzin od podania leku lub później. Więcej objawów reakcji alergicznej może wystąpić do 12 dni po wstrzyknięciu leku, w tym ból mięśni, gorączka, ból stawu lub szczęki, ból gardła lub głowy

-   **Objawy chorób serca** takie jak duszność, obrzęk stóp lub zmiany rytmu serca
-   **Objawy zakażenia (w tym gruźlicy)** takie jak gorączka, uczucie zmęczenia, (uporczywy)

kaszel, duszność, objawy grypopodobne, utrata masy ciała, nocne poty, biegunka, zranienia, problemy z zębami lub pieczenie podczas oddawania moczu

-   **Objawy chorób układu oddechowego** takie jak kaszel, trudności z oddychaniem, ucisk

w klatce piersiowej

-   **Objawy ze strony układu nerwowego (w tym zaburzenia oczu)** takie jak drgawki, mrowienie

lub drętwienie niektórych części ciała, osłabienie rąk lub nóg, zaburzenia związane z widzeniem takie jak podwójne widzenie lub inne zaburzenia związane z oczami

-   **Objawy związane z wątrobą** takie jak zażółcenie skóry lub oczu, zabarwienie moczu na kolor

ciemnobrązowy lub bóle po prawej stronie w górnej części nadbrzusza, gorączka

-   **Objawy związane z zaburzeniami układu immunologicznego nazywane toczniem** takie jak

ból stawów lub wysypka na policzkach lub ramionach wrażliwa na światło słoneczne

-   **Objawy związane ze zmniejszoną liczbą komórek krwi**, takie jak uporczywa gorączka,

krwawienie, częstsze występowanie siniaków, bladość.

Należy natychmiast skontaktować się z lekarzem jeśli u pacjenta wystąpi, jakikolwiek z wyżej wymienionych objawów.

**Bardzo częste działania niepożądane (występują u ponad 1 na 10 pacjentów)**

-   Ból brzucha, nudności
-   Zakażenia wirusowe, takie jak wirus opryszczki lub grypa
-   Zakażenia górnych dróg oddechowych, takie jak zapalenie zatok
-   Ból głowy
-   Działania niepożądane związane z infuzją
-   Ból.

**Częste działania niepożądane (występują u 1 do 10 pacjentów na 100):**

-   Zmiany czynności wątroby, zwiększenie aktywności enzymów wątrobowych (widoczne w wynikach badań laboratoryjnych krwi)
-   Zakażenia płuc i klatki piersiowej, takie jak zapalenie oskrzeli lub płuc
-   Trudności w oddychaniu lub bolesność podczas oddychania, bóle klatki piersiowej
-   Krwawienie żołądkowo-jelitowe, biegunka, zaburzenia trawienia, zgaga, zaparcie
-   Wysypka jak po poparzeniu pokrzywą (pokrzywka), swędząca wysypka lub sucha skóra
-   Zaburzenia równowagi lub zawroty głowy
-   Gorączka, wzmożone pocenie się
-   Zaburzenia krążenia, takie jak niskie lub wysokie ciśnienie tętnicze
-   Siniaki, uderzenia gorąca lub krwawienie z nosa, ocieplenie, zaczerwienienie skóry (zwł.

zaczerwienienie twarzy)

-   Uczucie zmęczenia lub osłabienie
-   Zakażenia bakteryjne, takie jak posocznica, ropień lub zakażenie skóry (zapalenie tkanki

łącznej)

-   Zaburzenia krwi, takie jak niedokrwistość lub małą liczba białych krwinek
-   Obrzęk węzłów chłonnych
-   Depresja, zaburzenia dotyczące snu
-   Zaburzenia dotyczące oczu, w tym zaczerwienienie i zakażenia oczu
-   Przyspieszone tętno (tachykardia) lub kołatanie serca
-   Ból stawów, mięśni lub pleców
-   Zakażenia dróg moczowych
-   Łuszczyca, zaburzenia dotyczące skóry, takie jak wypryski, łysienie
-   Reakcje w miejscu wstrzyknięcia, takie jak ból, obrzęk, zaczerwienienie lub swędzenie
-   Dreszcze, gromadzenie się płynu pod skórą powodujące obrzęk
-   Uczucie zdrętwienia lub mrowienia.

**Niezbyt częste działania niepożądane (występują u 1 do 10 pacjentów na 1000):**

-   Zmniejszenie zaopatrzenia w krew, obrzęk żył
-   Zaburzenia skóry takie jak tworzenie się pęcherzy, brodawki, nieprawidłowe zabarwienie skóry

lub przebarwienie skóry lub obrzęk warg

-   Ciężkie reakcje alergiczne (np. anafilaksji), zaburzenia układu immunologicznego nazywane

toczniem, reakcje alergiczne na obce białka

-   Dłużej przebiegające gojenie się ran
-   Obrzęk wątroby (zapalenie wątroby) lub pęcherzyka żółciowego, uszkodzenie wątroby
-   Zaburzenia pamięci, rozdrażnienie, uczucie splątania, nerwowość
-   Zaburzenia oczu w tym niewyraźne widzenie lub ograniczone pole widzenia, podpuchnięte

oczy lub jęczmień

-   Nowe zachorowania lub nasilenie niewydolności serca, spowolnione tętno
-   Omdlenia
-   Drgawki, zaburzenia nerwowe
-   Perforacja jelit lub niedrożność jelit, ból żołądka lub skurcze
-   Obrzęk trzustki (zapalenie trzustki)
-   Zakażenia grzybicze, takie jak zakażenia drożdżakami
-   Problemy dotyczące płuc (takie jak obrzęk)
-   Zbyt duża ilość płynu w płucach (wysięk w jamie opłucnej)
-   Zakażenia nerek
-   Mała liczba płytek krwi, zbyt duża liczba białych krwinek
-   Zakażenia pochwy.

**Rzadkie działania niepożądane (występują u 1 do 10 pacjentów na 10 000):**

-   Nowotwór krwi (chłoniak)
-   Niewystarczająca ilość tlenu dostarczana organizmowi przez krew, zaburzenia krążenia, takie

jak zwężenie naczyń krwionośnych

-   Zapalenie opon mózgowo-rdzeniowych
-   Zakażenia związane z osłabieniem układu odpornościowego
-   Zakażenie wątroby wirusem typu B, jeśli u pacjenta występowało zapalenie wątroby typu B

w przeszłości

-   Nieprawidłowy obrzęk tkanek lub ich wzrost
-   Obrzęk małych naczyń krwionośnych (zapalenie naczyń)
-   Zaburzenia układu odpornościowego, które mogą uszkadzać płuca, skórę i węzły chłonne (na

przykład sarkoidoza)

-   Brak zainteresowania otoczeniem lub obojętność
-   Poważne choroby skóry, takie jak martwica toksyczno-rozpływna naskórka, zespół Stevensa-

Johnsona lub rumień wielopostaciowy, choroby skóry, takie jak czyraki

-   Poważne zaburzenia układu nerwowego, takie jak poprzeczne zapalenie rdzenia kręgowego,

choroba podobna do stwardnienia rozsianego, zapalenie nerwu wzrokowego i zespół Guillain- Barré

-   Obecność płynu pomiędzy błonami otaczającymi serce (wysięk w worku osierdziowym)
-   Poważne zaburzenia płuc (takie jak choroby śródmiąższowe płuc).

**Inne działania niepożądane (o nieznanej częstości)**

-   Nowotwór u dzieci i dorosłych
-   Rzadki złośliwy nowotwór krwi występujący w większości u młodych osób (chłoniak Tkomórkowy

wątroby i śledziony)

-   Niewydolność wątroby.

**Dodatkowe działania niepożądane u dzieci i młodzieży**

U dzieci, które przyjmowały lek Remicade z powodu choroby Crohna, stwierdzono pewne różnice w występowaniu działań niepożądanych w porównaniu z dorosłymi, którzy stosowali lek Remicade w leczeniu tej samej choroby. Działania niepożądane, które występowały częściej u dzieci, obejmowały: małą liczbę czerwonych krwinek (niedokrwistość), krew w kale, małą liczbę białych krwinek (leukopenia), zaczerwienienie lub rumieniec (uderzenia gorąca), zakażenia wirusowe, małą liczbę neutrofili (białych krwinek zwalczających zakażenia – neutropenia), złamania kości, zakażenia bakteryjne i reakcje alergiczne ze strony układu oddechowego.

Jeśli wystąpią jakiekolwiek objawy niepożądane, w tym wszelkie możliwe objawy niepożądane niewymienione w ulotce, należy zwrócić się do lekarza.

Jak przechowywać lek Remicade
=============================

Remicade będzie przechowywany przez personel medyczny w szpitalu lub poradni. Informacje dotyczące przechowywania, jeśli będą potrzebne, są następujące:

Lek należy przechowywać w miejscu niewidocznym i niedostępnym dla dzieci.

Nie stosować tego leku po upływie terminu ważności zamieszczonego na etykiecie i pudełku po „Termin ważności (EXP)”. Termin ważności oznacza ostatni dzień podanego miesiąca. Przechowywać w lodówce (2°C do 8°C).

-   Zaleca się, aby lek Remicade po przygotowaniu do infuzji, został jak najszybciej zużyty

(w ciągu 3 godzin). Jednakże, jeśli został przygotowany w warunkach sterylnych, może być przechowywany w lodówce w temperaturze od 2°C do 8°C przez 24 godziny.

Nie stosować tego leku, jeśli występują przebarwienia lub obecne są stałe cząstki.

Zawartość opakowania i inne informacje
======================================

Co zawiera lek Remicade

-   Substancją czynną leku jest infliksymab. Każda fiolka zawiera 100 mg infliksymabu. Po

przygotowaniu każdy mililitr roztworu zawiera 10 mg infliksymabu.

-   Pozostałe składniki to sacharoza, polisorbat 80, sodu diwodorofosforan, disodu fosforan.

Jak wygląda lek Remicade i co zawiera opakowanie
------------------------------------------------

Lek Remicade jest dostarczany w szklanych fiolkach zawierających proszek do sporządzania koncentratu do przygotowania roztworu do infuzji. Proszek jest liofilizowaną białą peletką.

Lek Remicade jest produkowany w postaci opakowań zawierających 1, 2, 3, 4 lub 5 fiolek. Nie wszystkie opakowania mogą znajdować się w obrocie.

Podmiot odpowiedzialny i wytwórca
---------------------------------

Janssen Biologics B.V.
Einsteinweg 101
2333 CB Leiden
Holandia

W celu uzyskania bardziej szczegółowych informacji należy zwrócić się do przedstawiciela podmiotu odpowiedzialnego.

ul. Chłodna 51
00-867 Warszawa
Polska
Tel: +48 22 549 51 00

[kategoria:Ulotki leków](/kategoria:Ulotki_leków "wikilink")