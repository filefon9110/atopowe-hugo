---
title: Duszność
permalink: /Duszność/
---

**Duszność** to subiektywne odczucie braku tchu, nie zawsze związane z rzeczywistą zmianą parametrów oddechowych.

Może być objawem różnych chorób, w tym [astmy oskrzelowej](/atopedia/astma_oskrzelowa "wikilink"). W przebiegu astmy duszność ma charakter organiczny - związana jest z obrzękiem błony śluzowej i produkcją gęstego śluzu, zwężającego światło dróg oddechowych. Często stanowi objaw nadreaktywności oskrzeli i pojawia się po:

-   wysiłku fizycznym, zwłaszcza przy suchym i zimnym powietrzu
-   ekspozycji na dym tytoniowy, spaliny, chemikalia
-   silnych przeżyciach psychicznych
-   infekcjach
-   ekspozycji na [alergeny](/atopedia/alergen "wikilink") - pyłki, kurz, sierść
-   przy wilgotnej, mglistej, chłodnej pogodzie

Uczucie duszności w przebiegu astmy można różnicować z infekcją dróg oddechowych mierząc temperaturę ciała, która w przypadku duszności na tle alergicznym nie jest podwyższona. W większości przypadków duszność występuje rzadko, wymagając jedynie doraźnego stosowania leków. Ataki pojawiają się zwykle w nocy.

[kategoria:Astma](/atopedia/kategoria:Astma "wikilink")