---
title: Squamax
permalink: /Squamax/
date: "2015-01-01T00:00:00+01:00"
---

*emulsja 200ml*

SQUAMAX emulsja to pierwszy preparat zawierający łącznie kwas salicylowy i mocznik, przeznaczony do leczenia zaburzeń rogowacenia skóry w przebiegu wielu chorób dermatologicznych. Skutecznie usuwa nadmierne rogowacenie, ułatwiając oddziaływanie innych leków. Jest niezwykle komfortowy w zastosowaniu: nie powoduje nadmiernego przetłuszczenia, łatwo zmywalny wodą z dodatkiem szamponu lub mydła.

**Skład:**

-   kwas salicylowy 5% - zapewnia działanie złuszczające pogrubiałej warstwy rogowej naskórka
-   mocznik 20% - silnie nawilża, zwiększa elastyczność warstwy rogowej naskórka
-   substancje pomocnicze - stabilizują właściwe natłuszczenie i nawilżenie skóry

**Wskazania:**

-   łuszczyca
-   łupież
-   łojotokowe zapalenie skóry w fazie nadmiernego łuszczenia
-   wyprysk z hyperkeratozą

**Przeciwwskazania:**

Nadwrażliwość na kwas salicylowy lub pozostałe składniki emulsji, ciąża, okres karmienia piersią, wiek poniżej 12 roku życia, niewydolność nerek lub wątroby. Nie stosować w przypadku bakteryjnych, wirusowych lub grzybiczych zakażeń skóry. Nie stosować kremu na błony śluzowe, wargi, okolice moczowo-płciowe, do oczu i na skórę w okolicy oczu.

**Sposób użycia:**

Nakładać na suchą skórę 1 raz dziennie na 2-4 godziny. Po zmyciu ciepłą wodą z dodatkiem szamponu lub mydła można stosować inne preparaty. Zabieg powtarzać przez kilka dni. Sposób użycia może być modyfikowany przez lekarza. W razie podrażnienia należy skontaktować się z lekarzem.

Dostępne opakowanie:

SQUAMAX emulsja -tuba o zawartości 200 ml oraz opakowanie jednokrotnego użytku o zawartości 15 ml.

Przed zastosowaniem preparatu należy zapoznać się z treścią ulotki dołączonej do opakowania bądź skonsultować się z lekarzem lub farmaceutą.

[kategoria:ulotki leków](/atopedia/kategoria:ulotki_leków "wikilink") [kategoria:preparaty zawierające mocznik](/atopedia/kategoria:preparaty_zawierające_mocznik "wikilink") [kategoria:kosmetyki](/atopedia/kategoria:kosmetyki "wikilink")