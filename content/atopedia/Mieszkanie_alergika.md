---
title: Mieszkanie alergika
permalink: /Mieszkanie_alergika/
date: "2015-01-01T00:00:00+01:00"
---

**Mieszkanie alergika** powinno być wyposażone w taki sposób, aby było łatwo usuwać z niego [kurz](/atopedia/Kurz "wikilink"). Powinno wyglądać mniej więcej tak:

-   mało mebli
-   niemal cała podłoga wolna (cała dostępna)
-   wszystkie meble łatwo przesuwalne
-   brak zasłon z materiału
-   brak dywanów, chodników
-   mała ilość przedmiotów, najogólniej rzecz biorąc

### Łatwość sprzątania

[right](/Grafika:mieszkanie_alergika.png "wikilink") Ponieważ mieszkanie alergika musi być często sprzątane, powinno być tak urządzone, żeby sprzątanie było łatwe. Dobrze, jeżeli całe mieszkanie da się odkurzyć w jedną osobę w 15 minut. Wtedy odkurzanie jest łatwe i można robić je często. Uzyskuje się to poprzez odpowiednie umeblowanie: wszystkie meble na kółkach, stoliki na nogach, mało zakamarków, maksymalnie dużo otwartych powierzchni.

### Komputer w domu

Częstym wyposażeniem domów są teraz komputery. Komputerowi towarzyszy zawsze kłębowisko kabli, w którym bardzo szybko zbiera się kurz. Sam komputer również, poprzez fakt że jest wentylowany, staje się szybko zbiornikiem kurzu. Dlatego należy:

-   Odkurzając mieszkanie, odkurzać również komputer **w środku**, np. końcówką ze szczotkowym zakończeniem. Komputer podczas odkurzania powinien być wyłączony.
-   Kłębowisko kabli należy zamknąć, razem z rozdzielaczem i zasilaczami, w kartonowym pudle z wyciętymi otworami. Takie pudło można łatwo przesuwać podczas odkurzania.
-   Sam komputer powinien albo stać na podstawce na kółkach albo być zawieszony na blacie biurka i nie dotykać do podłogi.

### Odkurzacz wodny

Sprzątanie powinno odbywać się poprzez odkurzanie [odkurzaczem wodnym](/atopedia/Odkurzacz_wodny "wikilink"). Tradycyjne odkurzacze są szkodliwe, ponieważ powodują wzbijanie [kurzu](/atopedia/Kurz "wikilink") w powietrze, co dla osoby z [astmą oskrzelową](/atopedia/Astma_oskrzelowa "wikilink") może skończyć się np. atakiem [duszności](/atopedia/duszności "wikilink").

### Zobacz też

-   [Instrukcja obsługi atopika](http://blog.atopowe.pl/2011/06/13/instrukcja-obslugi-atopika-%E2%80%93-czesc-iii/) - wpis na blogu

[kategoria:alergia](/atopedia/kategoria:alergia "wikilink")