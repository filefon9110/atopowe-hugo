---
title: Obciążenie genetyczne
permalink: /Obciążenie_genetyczne/
date: "2015-01-01T00:00:00+01:00"
---

W chorobach alergicznych ([atopowych](/atopedia/atopia "wikilink")) dziedziczona jest nie dana choroba, a skłonność [układu immunologicznego](/atopedia/układ_immunologiczny "wikilink") do [reakcji alergicznych](/atopedia/reakcja_alergiczna "wikilink"), czyli [atopia](/atopedia/Atopia "wikilink"). Genetyczne podłoże tej choroby stwierdza się zazwyczaj w wywiadzie lekarskim.

Ryzyko wystąpienia alergii u dziecka pod dowolna postacią, w przypadku gdy jedno z rodziców ma atopię wynosi 30%, w przypadku gdy oboje rodzice są alergikami ryzyko wzrasta do 75%. Atopia może jednak „przeczekać” i ujawnić się w następnym pokoleniu.

### Dowody na genetyczne podłoże azs

Doskonałym potwierdzeniem genetycznego podłoża atopii są przypadki całkowitego ustąpienia objawów AZS po przeszczepie szpiku kostnego oraz na odwrót: w wyniku przeszczepu szpiku kostnego pojawienie się objawów AZS.

Stwierdzono także rodzinne występowanie azs, szczególnie u bliźniąt monozygotycznych (80%) i dwuzygotycznych (20%)[1].

### Geny związane z azs

Geny związane z azs należą do grupy Epidermal Differentiation Complex (EDC). Geny te kodują białka odpowiedzialne za końcowe etapy różnicowania komórek naskórka. Należy do nich m.in. [filagryna](/atopedia/Filagryna "wikilink"). Mutacja genu dla filagryny silnie koreluje z występowaniem azs i astmy związanej z azs (nie dotyczy to izolowanej postaci astmy). Być może więc astma u pacjentów z azs jest wtórna do uczulenia na alergeny przenikające do uszkodzonej skóry.

Odsetek nosicieli mutacji genu dla filagryny wynosi kilka procent populacji ogólnej. Wśród osób, u których występują te mutacje, częściej występuje zewnątrzpochodne azs, które charakteryzują:

-   podwyższony poziom IgE całkowitego
-   podwyższony poziom cytokin Th2-zależnych
-   uczulenie na alergeny powietrznopochodne lub pokarmowe

W tej grupie częściej też oprócz azs stwierdza się cechy rybiej łuski zwyczajnej (m.in. nadmierne pobruzdowanie dłoni).

Poznane dotychczas występujące w Europie mutacje genu dla filagryny występują jednak u nie więcej niż połowy badanych chorych z azs.

### Bibliografia

<references/>
[kategoria:przyczyny atopowego zapalenia skóry](/atopedia/kategoria:przyczyny_atopowego_zapalenia_skóry "wikilink")

[1]