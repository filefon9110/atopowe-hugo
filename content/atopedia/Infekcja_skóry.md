---
title: Infekcja skóry
permalink: /Infekcja_skóry/
date: "2015-01-01T00:00:00+01:00"
---

**Infekcja skóry** jest jednym z częstych zjawisk w przypadku ciężkich stanów atopowego zapalenia skóry. Infekcja objawia się często w postaci niegojących się i sączących ran. Obszary objęte infekcją mogą być różnej wielkości.

Infekcja skóry jest zdecydowanym przeciwwskazaniem do używania miejscowych oraz ogólnych [leków immunosupresyjnych](/atopedia/Leki_immunosupresyjne "wikilink").

W przypadku ciężkich stanów, jeżeli nastąpi infekcja, działania takie jak eliminowanie [alergenów](/atopedia/alergen "wikilink") (dieta) nie przyniosą żadnego efektu, ponieważ zakażona skóra cierpi z powodów innych niż [alergia](/atopedia/alergia "wikilink"). To prawda, że to [reakcja alergiczna](/atopedia/reakcja_alergiczna "wikilink") spowodowała osłabienie naturalnych mechanizmów obronnych [skóry](/atopedia/skóra "wikilink") i umożliwiła powstanie infekcji; jednak w momencie kiedy infekcja ma już miejsce, czynniki alergiczne przestają być istotne.

Infekcje skóry leczy się przy pomocy [antybiotyków](/atopedia/antybiotyki "wikilink"), stosowanych miejscowo w [maściach](/atopedia/Maść "wikilink") lub ogólnie, w postaci doustnej. Leczenie antybiotykowe jest istotnym elementem ogólnego, intensywnego leczenia ciężkich zaostrzeń atopowego zapalenia skóry.

Alternatywą dla antybiotyków mogą być innego rodzaju terapie bakteriobójcze. Jednak antybiotyki są w medycynie konwencjonalnej stosowane najpowszechniej.

[kategoria:objawy atopowego zapalenia skóry](/atopedia/kategoria:objawy_atopowego_zapalenia_skóry "wikilink")