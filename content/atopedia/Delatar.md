---
title: Delatar
permalink: /Delatar/
---

**Skład:** 100 g maści zawiera 2 g odbarwionej smoły węglowej.

**Działanie**

Mechanizm działania smoły węglowej nie jest znany. Smoła węglowa słabo drażni skórę. Działa odkażająco i keratoplastycznie oraz łagodzi [świąd](/atopedia/świąd "wikilink"). W małym stężeniu smoła węglowa jest praktycznie nieszkodliwa. Smoły zwiększają wrażliwość skóry na promienie słoneczne. Dzięki temu działaniu od wielu lat są stosowane ze słonecznymi lub nadfioletowymi promieniami w metodzie Goeckermans'a leczenia łuszczycy.

**Wskazania**

-   [łuszczyca](/atopedia/łuszczyca "wikilink"),
-   wyprysk,
-   łojotok,
-   przyłuszczyca,
-   świerzbiączka ogniskowa,
-   inne przewlekłe choroby skóry z liszajowaceniem.

**Przeciwwskazania**

Miejscowe stosowanie smoły jest przeciwwskazane u chorych z towarzyszącym łuszczycy poważnym zakażeniem skóry i u chorych z liszajem rumieniowatym. Stosowanie smoły jest również przeciwwskazane u chorych z nadwrażliwością na nią i na promienie nadfioletowe.

**Ostrzeżenia**

Podczas stosowania preparatu Delatar na twarzy, oczy powinny być zabezpieczone. Chorzy stosujący Delatar powinni unikać promieni słonecznych i nadfioletowych. Ostrożność jest również konieczna w ostrej fazie łuszczycy, gdyż może wystąpić uogólnione zapalenie skóry. Nie zaleca się także stosować preparatu Delatar kobietom w ciąży i karmiącym.

**Działania niepożądane**

Delatar może drażnić skórę. Po zakończeniu stosowania preparatu Delatar lub po zmniejszeniu częstości jego stosowania reakcje te zanikają.

**Dawkowanie i sposób użycia**

Delatar nakłada się na miejsca chorobowo zmienione dwa lub trzy razy dziennie.

**Opakowania**

Tuby po 50 g.

**Patrz:** [Maści z dziegciem](/atopedia/Maści_z_dziegciem "wikilink")

[kategoria:maści z dziegciem](/atopedia/kategoria:maści_z_dziegciem "wikilink") [kategoria:maści](/atopedia/kategoria:maści "wikilink") [kategoria:ulotki leków](/atopedia/kategoria:ulotki_leków "wikilink")