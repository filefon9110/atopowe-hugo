---
title: Linola
permalink: /Linola/
---

Linola® maść
------------

-   posiada silne właściwości natłuszczające
-   działa przeciwświądowo i przeciwzapalnie
-   przyspiesza regenerację uszkodzonej skóry
-   zwiększa elastyczność skóry

**WSKAZANIA**

Samoistne pęknięcia skóry lub uszkodzenia skóry związane z wykonywaną pracą (np. pęknięcia, otarcia, zadrapania, oparzenia). Pomocniczo w następujących schorzeniach: przewlekły wyprysk kontaktowy, zwłaszcza w okresie objawów lichenizacji, neurodermit i zaburzenia rogowacenia (rybia łuska zwykła i podobne schorzenia), atopowe zapalenie skóry, w leczeniu alergicznych chorób skóry po odstawieniu miejscowych preparatów steroidowych.

**OPIS DZIAŁANIA**

W badaniach farmakologicznych kwasów linolowych wykazano ich działanie przeciwzapalne oraz pozytywny wpływ na utrzymanie i regenerację naturalnej bariery skóry. Efekt przeciwzapalny zależy prawdopodobnie od hamowania syntezy prostaglandyn i leukotrienów przez nienasycone kwasy tłuszczowe. Za pozytywny wpływ na barierę skóry odpowiadają prawdopodobnie produkowane w naskórku metabolity obu kwasów.

**DAWKOWANIE I SPOSÓB STOSOWANIA**

Stosować kilka razy dziennie na zmienioną chorobowo skórę.

**PRZECIWWSKAZANIA**

Nadwrażliwość na którykolwiek składnik preparatu.

**ZALECANE ŚRODKI OSTROŻNOŚCI**

Nie istnieją żadne specjalne ostrzeżenia co do stosowania preparatu.

**INTERAKCJE**

Nie występują.

**DZIAŁANIA NIEPOŻĄDANE**

Nie opisywano.

**STOSOWANIE LEKU PODCZAS CIĄŻY I KARMIENIA PIERSIĄ**

Lek może być stosowany w okresie ciąży i karmienia piersią.

**WPŁYW LEKU NA ZDOLNOŚĆ KIEROWANIA POJAZDAMI MECHANICZNYMI, OBSŁUGĘ MASZYN I SPRAWNOŚĆ PSYCHOFIZYCZNĄ**

Brak wpływu.

**SPOSÓB POSTĘPOWANIA PRZY PRZEDAWKOWANIU**

Nie notowano przypadków przedawkowania.

**INFORMACJE DODATKOWE**

Przed zastosowaniem leku należy sprawdzić datę ważności podaną na opakowaniu, nie stosować leku po upływie terminu ważności. Przechowywać w temperaturze do 25°C w miejscu niedostępnym dla dzieci.

Linola® dodatek do kąpieli leczniczej
-------------------------------------

-   może być stosowany do kąpieli w wannie lub pod prysznicem
-   łagodnie oczyszcza skórę, nie powodując podrażnień
-   polecany szczególnie do kąpieli niemowląt i małych dzieci
-   działa przeciwświądowo

**WSKAZANIA**

Leczenie wspomagające chorób skóry, w przebiegu których pojawia się [suchość skóry](/suchość_skóry "wikilink") i [świąd](/świąd "wikilink") ([atopowe zapalenie skóry](/atopowe_zapalenie_skóry "wikilink"), [wyprysk](/wyprysk "wikilink") przewlekły, [rybia łuska](/rybia_łuska "wikilink")). Leczenie wspomagające [łuszczycy](/łuszczyca "wikilink"). Pielęgnowanie skóry suchej i wrażliwej.

**OPIS DZIAŁANIA**

Linola® dodatek do kąpieli leczniczej zawiera mieszaninę różnych substancji tłustych (92%) oraz niewielką ilość środka emulgującego (7%) ułatwiającego rozpuszczenie preparatu w wodzie. Preparat natłuszcza skórę, tworząc na niej powłokę olejową i w efekcie zostają zatrzymane w skórze naturalne czynniki utrzymujące wilgotność skóry. Preparat działa również przeciwświądowo.

**DAWKOWANIE I SPOSÓB STOSOWANIA**

Zaleca się stosowanie następujących ilości Linola® dodatku do kąpieli leczniczej: do właściwej kąpieli całego ciała 30-40 ml, do kąpieli poszczególnych części ciała 2 ml, pod prysznic 20 ml. Kąpiele z dodatkiem Linola® stosuje się zazwyczaj co 2-3 dni, przez około 4 tygodnie. Czas kąpieli nie powinien przekraczać 20 minut. Czas kąpieli niemowląt i małych dzieci nie powinien być dłuższy niż kilka minut. Temperatura kąpieli powinna wynosić 32-36° C. Uwaga: w kąpieli o temperaturze powyżej 36° C działanie preparatu jest zmniejszone. Po kąpieli skórę można lekko osuszyć ręcznikiem. Jednak w celu uzyskania najlepszego efektu terapeutycznego należy pozostawić ją do całkowitego wyschnięcia. Mocne wycieranie ręcznikiem lub inny sposób przyspieszania suszenia mogą zmniejszyć efekt terapeutyczny preparatu. W razie pojawienia się uczucia swędzenia w trakcie kąpieli preparat można aplikować bezpośrednio na wilgotną skórę. W takim wypadku po rozprowadzeniu preparatu należy go spłukać, a skórę pozostawić do wyschnięcia.

**PRZECIWWSKAZANIA**

Nadwrażliwość na którykolwiek składnik preparatu. Każde przeciwwskazanie do stosowania kąpieli całego ciała, np. choroby serca lub układu krążenia z nadciśnieniem włącznie. Preparat nie powinien być stosowany w okresie wysiewu łuszczycy krostkowej.

**OSTRZEŻENIA**

Dodatkowe użycie mydła lub innych środków myjących zmniejsza efekt leczenia preparatem.

**ZALECANE ŚRODKI OSTROŻNOŚCI**

Bądź ostrożny - w związku z dużą zawartością substancji tłustych w kąpieli istnieje ryzyko poślizgnięcia się w wannie.

**INTERAKCJE**

Nieznane.

**DZIAŁANIA NIEPOŻĄDANE**

Nieznane.

**STOSOWANIE LEKU PODCZAS CIĄŻY I KARMIENIA PIERSIĄ**

Stosowanie preparatu Linola® dodatek do kąpieli leczniczej nie jest przeciwwskazane w okresie ciąży i karmienia piersią, jeśli nie istnieją inne przeciwwskazania do zażywania kąpieli.

**WPŁYW LEKU NA ZDOLNOŚĆ KIEROWANIA POJAZDAMI MECHANICZNYMI, OBSŁUGĘ MASZYN I SPRAWNOŚĆ PSYCHOFIZYCZNĄ**

Brak wpływu.

**SPOSÓB POSTĘPOWANIA PRZY PRZEDAWKOWANIU**

Nie istnieją żadne doniesienia na temat możliwości przedawkowania preparatu.

**INFORMACJE DODATKOWE**

Przed zastosowaniem leku należy sprawdzić datę ważności podaną na opakowaniu, nie stosować leku po upływie terminu ważności. Przechowywać w temperaturze do 25° C w miejscu niedostępnym dla dzieci.

[kategoria:maści](/kategoria:maści "wikilink") [kategoria:emolienty](/kategoria:emolienty "wikilink") [kategoria:ulotki leków](/kategoria:ulotki_leków "wikilink")