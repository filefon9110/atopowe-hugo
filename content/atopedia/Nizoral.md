---
title: Nizoral
permalink: /Nizoral/
---

Nazwa handlowa leku: Nizoral

Nazwa międzynarodowa: KETOCONAZOLUM

Postacie występowania leku: szampon, krem, tabletki

**Jak działa lek?** Jest to antybiotyk przeciwgrzybiczy, który działa na grzyby (na ich błonę komórkową).

**Kiedy lek ma zastosowanie?**

Lek stosuje się w leczeniu zakażeń grzybiczych jamy ustnej, gardła, nosa, skóry, włosów i paznokci. W leczeniu zakażeń drożdżakami i w leczeniu łupieżu. Stosuje się również w leczeniu zakażeń grzybiczych dróg moczowych i oddechowych, przewodu pokarmowego, wsierdzia i otrzewnej.

**Jakie są zasady przyjmowania leku?**

Dawkę i częstotliwość stosowania leku ustala lekarz. Stosowany jest z różną częstotliwością, w różnych dawkach i postaciach, w zależności od rodzaju i miejsca grzybicy. Szampon stosować, wcierając w skórę głowy i pozostawiając 3-5 minut przed spłukaniem 1-2 razy w tygodniu, przez 2-4 tygodnie. Tabletki stosuje się w czasie jedzenia raz na dobę. Krem stosowany jest miejcowo.

**Jakie mogą być niepożądane skutki?**

Nudności, wymioty, bóle brzucha.Ból głowy, zawroty głowy, senność. Wysypka skórna, swędzenie skóry.Gdy powyższe działania niepożądane nie ustępują mimo prawidłowego przyjmowania leku, skontaktuj się z lekarzem.

**O czym należy poinformować lekarza?** O tym, że chorujesz na wątrobę.O tym, że miałeś kiedykolwiek uczulenie na ten lek.Poinformuj lekarza, że jesteś lub przypuszczasz, że możesz być w ciąży.

**Zapytaj lekarza, jak stosować lek**,

gdy przyjmujesz jednocześnie: Chlorpropamid, Diabetol, Glibenklamid i inne doustne leki przeciwcukrzycowe.

**Zapamiętaj!** Jeżeli objawy choroby nie ustępują po kilku dniach stosowania leku, lub wręcz nasilają się, poinformuj o tym lekarza. Jeżeli chorujesz na cukrzycę w czasie stosowania leku, systematycznie kontroluj poziom cukru we krwi.

Grzybica jest chorobą zakaźną przenoszoną przez kontakt osobisty, bieliznę i ręczniki. Używaj oddzielnych ręczników, pierz w gorącej wodzie bieliznę i pościel. Myj i dezynfekuj wannę oraz inne naczynia, w których się kąpiesz lub myjesz. Dbaj o higienę osobistą.

Producent:Nizoral (Janssen Pharmaceutica N.V.)Belgia

[kategoria:Leki przeciwgrzybicze](/kategoria:Leki_przeciwgrzybicze "wikilink") [kategoria:ulotki leków](/kategoria:ulotki_leków "wikilink") [kategoria:kremy](/kategoria:kremy "wikilink") [kategoria:szampony](/kategoria:szampony "wikilink")