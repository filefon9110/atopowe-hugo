---
title: Laticort
permalink: /Laticort/
---

Nazwa handlowa leku:

Laticort 0,1%
-------------

Nazwa międzynarodowa: HYDROCORTISONUM

Postacie występowania leku: maść, krem, płyn

### Jak działa lek?

Lek należy do grupy hormonów zwanych [glikokortykosteroidami](/atopedia/sterydy "wikilink"). Jest naturalnym hormonem ludzkim, wydzielanym przez korę nadnerczy. Działa przeciwzapalnie (zmniejsza zaczerwienienie i swędzenie skóry).

### Kiedy lek ma zastosowanie?

Lek stosowany jest w leczeniu stanów zapalnych różnych narządów i tkanek oraz chorób o podłożu alergicznym, w tych postaciach - w leczeniu chorób skóry.

### Jakie są zasady przyjmowania leku?

Lek stosuje się ściśle według wskazówek lekarza. Zwykle nanosi się niewielką ilość preparatu na chorobowo zmienioną skórę, 2-3 razy dziennie.

### Pamiętaj!

Nie przyjmuj podwójnej dawki, nawet jeśli zapomnisz zażyć lek na czas!

### Jakie mogą być niepożądane skutki?

-   Obrzęki goleni, kostek, twarzy.
-   Zaniki skórne - ścieńczenie skóry, teleangiektazje.
-   Plamica, rozstępy skórne.
-   Zmiany skórne przypominające trądzik różowaty.
-   Opóźnienie procesów gojenia.

Stosowanie leku może również wywołać:
Lek stosowany na dużych powierzchniach i długotrwale - może wykazywać układowe, hormonalne działania niepożądane. Są one wynikiem zahamowania czynności kory nadnerczy (Obrzęki goleni, kostek, twarzy, owrzodzenia błony śluzowej żołądka i dwunastnicy, zwiększenie poziomu cukru we krwi).

Zmniejszenie odporności organizmu.

### O czym należy poinformować lekarza?

-   O tym, że chorowałeś lub chorujesz na gruźlicę.
-   O tym, że chorujesz na chorobę wrzodową żołądka lub dwunastnicy.
-   O tym, że chorujesz na cukrzycę.
-   O tym, że chorujesz na chorobę nadciśnieniową.
-   O tym, że chorujesz na kamicę nerkową lub inne choroby nerek.
-   O tym, że chorujesz na jaskrę (choroba oczu), zakażenia grzybicze skóry, odbytu, oczu.
-   O tym, że stwierdzono u Ciebie nużliwość mięśni, chorobę zwaną Miastenia gravis, którą charakteryzuje uogólniona męczliwość mięśni.

Powiadom lekarza, jeśli jesteś lub przypuszczasz, że możesz być w ciąży, a także gdy karmisz piersią.

Powiadom lekarza o innych lekach, które aktualnie zażywasz.

### W czasie stosowania leku unikaj przyjmowania:

-   Napojów alkoholowych.
-   Leków z grupy salicylanów, tzn. Aspiryny, Polopiryny itp.

Zapytaj lekarza, jak stosować lek, gdy przyjmujesz jednocześnie:

-   Fenytoinę.
-   Luminal.

### Zapamiętaj!

W trakcie leczenia tym lekiem ogranicz do minimum spożycie słonych potraw.

Przynieś wyniki badań laboratoryjnych, których wykonanie zlecił Ci lekarz w czasie leczenia.

Postać farmaceutyczna preparatu: maść
Producent :
Przedsiębiorstwo Farmaceutyczne "JELFA"S.A.
58-500 Jelenia Góra
ul. Wincentego Pola 21

[kategoria:kremy](/atopedia/kategoria:kremy "wikilink") [kategoria:maści](/atopedia/kategoria:maści "wikilink") [kategoria:leki sterydowe](/atopedia/kategoria:leki_sterydowe "wikilink") [kategoria:ulotki leków](/atopedia/kategoria:ulotki_leków "wikilink")