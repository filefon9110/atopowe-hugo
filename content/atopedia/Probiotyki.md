---
title: Probiotyki
permalink: /Probiotyki/
---

Jedna z bardziej obiecujących metod leczenia AZS szczególnie u najmłodszych dzieci. Zwolennicy tej metody upatrują przyczynę AZS w nieprawidłowym rozwoju systemu immunologicznego niemowląt, które obecnie z racji zbyt higienicznego trybu życia, doświadczają opóźnionego kontaktu z bakteriami. Korzystnie działające bakterie znajdują się przede wszystkim w przewodzie pokarmowym i wpływają na prawidłowy rozwój układu immunologicznego. Do takich "korzystnych" bakterii należą bakterie typu *Lactobacillus*, dodawane na przykład do jogurtów. Obecność tych bakterii w przewodzie pokarmowym niemowląt aktywuje niedojrzały układ immunologiczny, zwiększając tolerancję na alergeny pokarmowe. Obecnie w Polsce przeprowadzane są testy kliniczne z doustnym podawaniem mieszanki bakterii *Lactobacillus casei* i *Lactobacillus paracasei*.

Z racji, że powyższy typ bakterii wchodzi w skład naturalnej flory bakteryjnej człowieka, metoda ta wydaje się całkowicie bezpieczna. Dotychczas nie są znane żadne skutki uboczne jej stosowania, natomiast opisano korzystny wpływ na przebieg AZS u leczonych niemowląt.

**Zobacz również:**

[Hasło 'probiotyki' na Blogu atopowym](http://blog.atopowe.pl/tag/probiotyki/)

[kategoria:atopowe zapalenie skóry u dzieci](/kategoria:atopowe_zapalenie_skóry_u_dzieci "wikilink")