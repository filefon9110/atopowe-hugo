---
title: Hydrokortyzon
permalink: /Hydrokortyzon/
---

**Nazwa handlowa leku:Hydrocortisonum**

Nazwa międzynarodowa: HYDROCORTISONUM

Postacie występowania leku: zawiesina do wstrzykiwań, krem, tabletki

### Jak działa lek?

Lek należy do grupy hormonów zwanych [glikokortykosteroidami](/atopedia/sterydy "wikilink").

Jest naturalnym hormonem ludzkim, wydzielanym przez korę nadnerczy. Działa przeciwzapalnie (zmniejsza zaczerwienienie i swędzenie skóry). Hydrokortyzon wywiera działanie przeciwzapalne,przeciwreumatyczne,przeciwalergiczne,immunosupresyjne.Hamuje działanie hialuronidazy, zmniejsza przepuszczalność naczyń włosowatych i zmniejsza obrzęk, zwiększa stężenie glukozy we krwi, przyspiesza rozpad i hamuje syntezę białek oraz osłabia odporność organizmu na zakażenia.Powoduje również zatrzymanie sodu i wody w organizmie i zwiększa wydalanie potasu z moczem.Nasila resorpcję wapnia z kości,powoduje rozwój osteoporozy, zmniejsza wchłanianie jonów wapniowych z przewodu pokarmowego jednocześnie zwiększając wydalanie wapnia z moczem, hamuje wzrost u dzieci. Blokuje wydzielanie hormonu adrenokortykotropowego przez przysadkę co w następstwie może spowodować niewydolność kory nadnerczy. Zmniejsza liczbę limfocytów, monocytów i granulocytów kwasochłonnych.

### Kiedy lek ma zastosowanie?

Lek stosowany jest w leczeniu stanów zapalnych różnych narządów i tkanek oraz chorób o podłożu alergicznym:

-   Przy chorobach skórnych.
-   Przy przewlekłej chorobie reumatoidalnej (tzw. reumatyzmu).
-   W leczeniu astmy.
-   W leczeniu pierwotnej i wtórnej niedoczynności nadnerczy.

### Jakie są zasady przyjmowania leku?

Stosowany bez ścisłej kontroli lekarskiej oraz zbyt długo może wywołać groźne dla zdrowia i życia objawy.

Lek przyjmuje się doustnie w tabletkach w czasie posiłków.

Jako krem - miejscowo na skórę.

W chorobie reumatoidalnej podawany jest we wstrzyknięciach dostawowych.

Lek w postaci injekcji podaje wyłącznie wykwalifikowany personel medyczny.

### Pamiętaj!

Nie przyjmuj podwójnej dawki, nawet jeśli zapomnisz zażyć lek na czas!

### Jakie mogą być niepożądane skutki?

Obrzęki goleni, kostek, twarzy.

Owrzodzenia błony śluzowej żołądka i dwunastnicy.

Zwiększenie poziomu cukru we krwi.

Osłabienie mięśni.

Zmniejsza odporność organizmu na choroby zakaźne.

Gdyby powyższe dolegliwości nasilały się i stały dokuczliwe, skontaktuj się z lekarzem.

Stosowanie leku może również wywołać: Zmiany skórne, tzw. trądzik posterydowy.Rozstępy skórne. Nudności i wymioty. Zaburzenia hormonalne (tzw. "twarz księżycowata").

### O czym należy poinformować lekarza?

O tym, że chorowałeś lub chorujesz na gruźlicę, chorobę wrzodową żołądka lub dwunastnicy, cukrzycę, chorobę nadciśnieniową, kamicę nerkową lub inne choroby nerek, jaskrę (choroba oczu), zakażenia grzybicze skóry, odbytu, oczu.

O tym, że stwierdzono u Ciebie nużliwość mięśni, chorobę zwaną Miastenia gravis, którą charakteryzuje uogólnioną męczliwość mięśni.

Powiadom lekarza, jeśli jesteś lub przypuszczasz, że możesz być w ciąży, a także gdy karmisz piersią.

Powiadom lekarza o innych lekach, które aktualnie zażywasz.

W czasie stosowania leku unikaj przyjmowania: [napojów alkoholowych](/atopedia/alkohol "wikilink"), leków z grupy salicylanów, tzn. Aspiryny, Polopiryny itp.

Zapytaj lekarza, jak stosować lek, gdy przyjmujesz jednocześnie: Fenytoinę, Luminal.

Zapamiętaj! : W trakcie leczenia tym lekiem ogranicz do minimum spożycie słonych potraw.

Przynieś wyniki badań laboratoryjnych, których wykonanie zlecił Ci lekarz w czasie leczenia.

Postać farmaceutyczna preparatu: Hydrocortisonum (Jelfa S.A. Przedsiębiorstwo Farmaceutyczne) zawiesina do wstrzykiwań 25mg/ml, 10 fiol. 5 ml Hydrocortisonum (Jelfa S.A. Przedsiębiorstwo Farmaceutyczne) tabletki 20mg, 20 tabl. krem

[kategoria:ulotki leków](/atopedia/kategoria:ulotki_leków "wikilink") [kategoria:leki sterydowe](/atopedia/kategoria:leki_sterydowe "wikilink")