---
title: Clobaza
permalink: /Clobaza/
---

**Postać:** krem tłusty

**Opakowanie:** TUBA 40g

**Producent:** Jelfa SA

### Skład

Petrolatum, aqua, lanolin (Median™), white beeswax, propylene glycol, sorbitan, sesquioleate.

### Wskazania

Krem jest przeznaczony do codziennej pielęgnacji skóry suchej i wrażliwej.

Szczególnie polecany jest jako uzupełnienie i wspomaganie miejscowej terapii kortykosteroidowej.

### Właściwości i działanie

CLOBAZA jest kremem tłustym, lipofilnym, będącym emulsją typu woda w oleju (w/o). Krem dzięki swoim właściwościom chroni skórę przed nadmiernym wysuszaniem, a na skórę suchą działa kojąco, zapewniając jej odpowiednie nawilżenie i ochronę przed szkodliwymi czynnikami zewnętrznymi. Krem nie zawiera substancji zapachowych i konserwujących przez co ogranicza możliwość wystąpienia reakcji alergicznych.

CLOBAZA stanowi uzupełnienie miejscowego leczenia stanów zapalnych skóry, łuszczenia i spękania skóry, podrażnień słonecznych, wyprysku kontaktowego i innych chorób alergicznych oraz łuszczycy. Krem łatwo się rozsmarowuje i wchłania, powodując zmniejszenie uczucia napięcia przesuszonej i łuszczącej skóry.

### Przeciwwskazania

Uczulenie na którykolwiek składnik kremu.

### Sposób użycia

Preparat tylko do użytku zewnętrznego. Krem nakładać cienka warstwą na umytą i osuszona skórę twarzy i ciała stosownie do potrzeb.

### Przechowywanie

-   Przechowywać w temperaturze nie wyższej niż 25° C.
-   Nie zamrażać.
-   Przechowywać w miejscu niedostępnym dla dzieci.
-   Przed zastosowaniem należy sprawdzić termin ważności podany na opakowaniu i nie stosować preparatu po jego upływie.

[kategoria:emolienty](/atopedia/kategoria:emolienty "wikilink") [kategoria:kremy](/atopedia/kategoria:kremy "wikilink")