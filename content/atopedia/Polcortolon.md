---
title: Polcortolon
permalink: /Polcortolon/
---

*Triamcinolone*

**krem lub maść 1 mg/g**

**Producent:** Jelfa SA

Skład
-----

1 g maści lub kremu zawiera 1 mg acetonidu triamcynolonu.

Działanie
---------

Triamcynolon w postaci acetonidu jest fluorowanym, syntetycznym [glikokortykosteroidem](/sterydy "wikilink") do stosowania miejscowego o silnym działaniu przeciwzapalnym, przeciwuczuleniowym i przeciwświądowym.

Wskazania
---------

Miejscowo w ostrych i ciężkich stanach zapalnych pochodzenia uczuleniowego, które nie reagują na inne steroidy, także w łuszczycy owłosionej skóry, łuszczycy zadawnionej, liszaju rumieniowatym, rumieniu wielopostaciowym, liszaju płaskim o nasilonym świądzie lub w przypadku umiejscowienia na płytkach paznokciowych, łojotokowym zapaleniu skóry, wyprysku zliszajowaciałym, świerzbiączce.

Przeciwwskazania
----------------

Bakteryjne, wirusowe i grzybicze zakażenia skóry, stany przedrakowe i nowotwory skóry, trądzik zwykły i różowaty, dermatitis perioralis, po szczepieniach ochronnych, stwierdzenie alergii na lek. Wyjątkowo, ostrożnie i krótko można stosować u kobiet w ciąży i dzieci.

Dawkowanie
----------

Krem stosuje się w pierwszej fazie leczenia (przed maścią), początkowo 2-3 x dziennie, później 1-2 x/dobę. Nie zachodzi potrzeba stosowania preparatu pod opatrunkiem okluzyjnym. Maść wciera się cienką warstwą w zmienioną chorobowo skórę, początkowo 2-3 x dziennie, później 1-2 x dziennie. Przy nadmiernej [lichenizacji](/lichenizacja "wikilink") lub nadmiernym rogowaceniu zmian - stosuje się pod opatrunkiem okluzyjnym raz na 24-48 h. Maść stosuje się raczej w drugiej fazie leczenia; po okresie stosowania kremu. Leczenia nie należy prowadzić bez przerwy dłużej niż 2 tyg.

[kategoria:ulotki leków](/kategoria:ulotki_leków "wikilink") [kategoria:leki sterydowe](/kategoria:leki_sterydowe "wikilink") [kategoria:maści](/kategoria:maści "wikilink") [kategoria:kremy](/kategoria:kremy "wikilink")