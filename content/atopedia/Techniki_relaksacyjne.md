---
title: Techniki relaksacyjne
permalink: /Techniki_relaksacyjne/
date: "2015-01-01T00:00:00+01:00"
---

[right](/Grafika:relaks.png "wikilink")

Podstawowym celem **technik relaksacyjnych** jest obniżenie napięcia mięśni. Napięcie takie może być nieświadomie utrzymywane na bardzo wysokim poziomie. W przypadku [atopowego zapalenia skóry](/atopedia/atopowe_zapalenie_skóry "wikilink") rozluźnienie może być bardzo trudne, ze względu na [świąd](/atopedia/świąd "wikilink").

Napięcie samo w sobie nie jest niczym złym. Człowiek, aby wykonywać różne czynności, musi napinać mięśnie i jest to normalny stan rzeczy. Problemy zaczynają się, kiedy zostaje zaburzony naturalny cykl napinania i rozluźniania. Długo utrzymujące się napięcie szkodzi zdrowiu na wielu płaszczyznach. Relaks służy temu, aby organizm nauczył się rozluźniania i mógł pracować w naturalnym cyklu: napięcie - rozluźnienie - napięcie - rozluźnienie.

Techniki relaksacyjne ułatwiają zasypianie. Dobrze jest, leżąc wieczorem w łóżku, rozluźnić się w sposób świadomy. Jeżeli tego nie zrobimy, możemy zasnąć i spać z utrzymującym się napięciem - a rano obudzić się zmęczeni.

Chwile relaksu nie muszą być długie. Mogą trwać od kilku do kilkunastu minut. Nie zmuszaj się do relaksu. Jeżeli poczujesz, że masz ochotę wstać, to wstań. Jeżeli nudzisz się w relaksie, oznacza to, że tak naprawdę się nie relaksujesz. Zamiast nudzić się, poświęć swoją uwagę różnym częściom ciała i sprawdź dokładnie, jaki jest ich stan. Może okazać się, że to co rozluźniłeś(aś) przed chwilą, z powrotem się napięło. Napięcie jest nawykiem organizmu, celem relaksu jest wypracowanie nowych nawyków. Odbywa się to nie poprzez bierne leżenie, ale poprzez aktywne poszukiwanie napięcia i rozluźnianie mięśni.

-   [Prosty relaks](/atopedia/Prosty_relaks "wikilink")
-   [Rozluźnianie oczu](/atopedia/Rozluźnianie_oczu "wikilink")

### Oddechy

Usiądź wygodnie, zamknij oczy, a przynajmniej oderwij wzrok od monitora (jak możesz to się połóż, w wygodnej dla ciebie pozycji) i weź 10 głębokich oddechów. Skup swoją uwagę na każdym z nich, powoli wciągaj i wydychaj powietrze.

**Zobacz też**

-   [Poprawa samopoczucia](/atopedia/Poprawa_samopoczucia "wikilink")
-   [Bezsenność](/atopedia/Bezsenność "wikilink")

[kategoria:Psychika](/atopedia/kategoria:Psychika "wikilink")