---
title: Alergia
permalink: /Alergia/
date: "2015-01-01T00:00:00+01:00"
---

**Alergia** jest jednym z czynników wyzwalających [atopowe zapalenie skóry](/atopedia/Atopowe_zapalenie_skóry "wikilink"). Najogólniej mówiąc, alergia jest nadwrażliwością organizmu na czynniki, nazywane [alergenami](/atopedia/Alergen "wikilink"). Na przykład pyłek kwiatu, który dostaje się do nosa osoby uczulonej, jest rozpoznawany przez jej [układ immunologiczny](/atopedia/Układ_immunologiczny "wikilink") jako intruz (tak jakby był wrogą bakterią, zarazkiem) i organizm osoby uczulonej zaczyna się natychmiast bronić, np. poprzez wywołanie [kataru siennego](/atopedia/Katar_sienny "wikilink").

Mówiąc o **alergii**, mówi się zazwyczaj o alergii na konkretną substancję, np. alergia na pyłki.

Używa się też ogólnych określeń, na przykład [alergia pokarmowa](/atopedia/Alergia_pokarmowa "wikilink"), alergia wziewna lub [alergia kontaktowa](/atopedia/alergia_kontaktowa "wikilink").

Teorie na temat powstania alergii
---------------------------------

Często rozbieżne teorie na ten temat łączy wspólna prawidłowość (poparta wieloma badaniami): w krótkim ewolucyjnie czasie, w środowisku człowieka, pojawiło się bardzo wiele nowych substancji, które [układ immunologiczny](/atopedia/układ_immunologiczny "wikilink") człowieka rozpoznaje jako obce i szkodliwe. Wiele z tych substancji człowiek stworzył sam na przestrzeni niespełna 100 lat – [antybiotyki](/atopedia/antybiotyki "wikilink"), szczepionki, [leki](/atopedia/leki "wikilink"), chemiczne [środki czystości](/atopedia/higiena "wikilink"), kosmetyki, chemikalia, nowe materiały, zmodyfikowaną żywność, w której również często obecne są hormony i antybiotyki, w powietrzu pojawiło się wiele zanieczyszczeń, pyłów – do tego wszystkiego układ odpornościowy człowieka nie zdołał się przystosować w tak krótkim czasie. Dowodem na to jest chociażby to, na jak zupełnie różne rzeczy uczula się człowiek.

Warto dodać, że przypadki [reakcji alergicznych](/atopedia/reakcja_alergiczna "wikilink") notuje się od bardzo dawna. Jednym z najstarszych odczytanych zapisów mówi o [silnej reakcji uczuleniowej](/atopedia/wstrząs_anafilaktyczny "wikilink") egipskiego faraona na ukąszenie pszczoły. O ile wcześniej alergie należały do rzadkości (bądź nie były tak często rozpoznawane), tak od XX wieku alergia przyjęła rozmiar prawdziwej epidemii i stanowi poważny ekonomiczny i socjalny problem w większości państw rozwiniętych.

**Zobacz też**

-   [Alergia kontaktowa](/atopedia/Alergia_kontaktowa "wikilink")
-   [Alergia pokarmowa](/atopedia/Alergia_pokarmowa "wikilink")
-   [Alergia](/atopedia/wikipedia:Alergia "wikilink") - w polskiej Wikipedii

[\*](/atopedia/Kategoria:Alergia "wikilink")

[kategoria:przyczyny atopowego zapalenia skóry](/atopedia/kategoria:przyczyny_atopowego_zapalenia_skóry "wikilink")