---
title: Filomag B6
permalink: /Filomag_B6/
---

[right](/Grafika:filomag_b6.jpg "wikilink")

Treść na opakowaniu
===================

**FILOMAG B6**
TABLETKI
60 tabletek

### 1 tabletka zawiera:

**Substancje czynne:** Pirydoksyny chlorowodorek (Witamina B6;) 5 mg. Magnezu wodoroasparaginian 600 mg (tj 40 mg jonów magnezu)

**Substancje pomocnicze:** skrobia ziemniaczana, sacharoza, ultraamylopektyna. stearynian magnezu, talk.

### Wskazania do stosowania:

-   Stwierdzony niedobór magnezu i lub witaminy B6.
-   Objawy czynnościowego niedoboru magnezu.

### Przeciwwskazania

-   Hipermagnezemia
-   Nadwrażliwość na witaminę B6.
-   Ciężka niewydolność nerek (klirens kreatyniny mniejszy od 30 ml/min).
-   Zaburzenia przewodnictwa przedsionkowo-komorowego (blok), bradykardia
-   Myastenia gravis.

### Dawkowanie:

**Dorośli i dzieci powyżej 12 lat**

-   intensywne uzupełnienie stwierdzonego biochemicznie lub klinicznie niedoboru magnezu 1 - 2 tabletki 2 - 3 razy dziennie
-   profilaktyka niedoboru magnezu i witaminy B6. 1 - 2 tabletki 2 razy dziennie.

''' Dzieci 4-12 lat: '''

-   odpowiednio do stwierdzonych niedoborów magnezu, wieku i wagi dziecka 1 - 2 tabletki 2 razy dziennie.

### Nazwa i adres wytwórcy:

Farmaceutyczna Spółdzielnia Pracy „Filofarm”
ul.Pułaskiego 39, 85-619 Bydgoszcz

Świadectwo Rejestracyjne MZiOS nr 4601

Ulotka
======

### INFORMACJA O LEKU DLA PACJENTA

Należy zapoznać się z właściwościami leku przed zastosowaniem.

**FILOMAG B6**
(Pyridoxini hydrochloridum, Magnesii hydroaspartas) Tabletki

### 1 tabletka zawiera:

**Substancje czynne:**
Pirydoksyny chlorowodorek (Witamina B6).........................5 mg
Magnezu wodoroasparaginian.........................................600mg
(co odpowiada 40 mg jonów magnezu)

**Substancje pomocnicze:**
Skrobia ziemniaczana, sacharoza, ultraamylopektyna, stearynian magnezu, talk.

### Opis działania:

Magnez jako aktywator wielu enzymów spełnia rozliczne funkcje metaboliczne w komórkach organizmu człowieka. Niedobór tego kationu może powodować zaburzenia w układzie mięśniowym (drgawki) i OUN (nadmierna pobudliwość), może mieć znaczenie w patogenezie i klinice niektórych chorób serca (choroba wieńcowa, zawał oraz arytmia serca). Witamina B6 zawarta w preparacie zwiększa od 20 do 40 % wchłanianie magnezu z przewodu pokarmowego, ułatwia transport tego pierwiastka do komórek i utrzymuje jego wewnątrzkomórkowe stężenie na optymalnym poziomie (zmniejsza wydalanie magnezu z moczem). Skuteczność podawania magnezu łącznie z witaminą B6 jest wielokrotnie wyższa w porównaniu z efektem widocznym po zastosowaniu leków zawierających sam magnez.

### Wskazania do stosowania:

-   Stwierdzony niedobór magnezu i/lub witaminy B6.
-   Objawy czynnościowego niedoboru magnezu.

### Przeciwwskazania:

-   Hipermagnezemia.
-   Nadwrażliwość na witaminę B6.
-   Ciężka niewydolność nerek (klirens kreatyniny mniejszy od 30 ml/min).
-   Zaburzenia przewodnictwa przedsionkowo-komorowego (blok), bradykardia.
-   Myasthenia gratis.

### Stosowanie leku podczas ciąży i karmienia piersią:

-   Lek może być stosowany w okresie ciąży i karmienia piersią po uprzedniej konsultacji z lekarzem.

### Wpływ leku na zdolność kierowania pojazdami mechanicznymi, obsługę maszyn będących w ruchu:

-   Brak wpływu.

### Oddziaływanie z innymi lekami (interakcje):

-   Magnez wykazuje antagonizm w stosunku do preparatów wapnia i fosforanów.
-   Sole magnezu upośledzają wchłanianie tetracyklin.
-   Magnez zmniejsza wchłanianie związków żelaza, fluoru, fluorochinolonów oraz doustnych leków przeciwzakrzepowych pochodnych kumaryny.
-   Witamina B6 obniża działanie lewodopy na ośrodkowy układ nerwowy.

### Dawkowanie:

**Dorośli i dzieci powyżej 12 lat;**

-   intensywne uzupełnianie stwierdzonego biochemicznie lub klinicznie niedoboru magnezu:



1 - 2 tabletki 2 - 3 razy dziennie

tj. 80 - 240 mg Mg<sup>++</sup>/dobę,

10 -30 mg Wit. B6/dobę,

-   profilaktyka niedoboru magnezu i witaminy B6.



1 - 2 tabletki 2 razy dziennie

tj. 80 - 160 mg Mg<sup>++</sup>/dobę,

10 - 20 mg Wit. B6/dobę.

**Dzieci 4 -12 lat;**

-   odpowiednio do stwierdzonych niedoborów magnezu, wieku i wagi dziecka:



1 - 2 tabletki 2 razy dziennie

tj. 80 - 160 mg Mg<sup>++</sup>/ dobę,

10 - 20 mg Wit. B6/dobę.

### Sposób postępowania przy przedawkowaniu:

-   Po przedawkowaniu konieczna szybka konsultacja z lekarzem.

### Działanie niepożądane:

-   Niekiedy po stosowaniu leku mogą wystąpić nudności i biegunka, które zwykle ustępują samoistnie.
-   Należy również zasięgnąć porady lekarza jeżeli wystąpią inne objawy niekorzystnego działania leku niż podane, np. zaczerwienienie skóry, bezsenność, osłabienie mięśniowe.

**Przed zastosowaniem leku należy sprawdzić datę ważności podaną na opakowaniu (etykiecie), nie stosować leku po terminie ważności.**

**Lek chronić przed dostępem wilgoci i światła, przechowywać w temperaturze pokojowej (15°C - 25°C).**

**Lek przechowywać w miejscu niedostępnym dla dzieci.**

### Dostępne opakowania:

-   50 tabletek - 2 blistry po 25 szt. lub 1 pojemnik po 50 szt. w opakowaniu kartonowym.

### Nazwa i adres wytwórcy:

Farmaceutyczna Spółdzielnia-Pracy FILOFARM ul.Pułaskiego 39, 85-619 Bydgoszcz

### Data opracowania ulotki:

1999.04.22

[kategoria:leki](/kategoria:leki "wikilink") [kategoria:leki doustne](/kategoria:leki_doustne "wikilink") [kategoria:ulotki leków](/kategoria:ulotki_leków "wikilink")