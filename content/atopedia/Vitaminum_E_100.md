---
title: Vitaminum E 100
permalink: /Vitaminum_E_100/
---

Treść na opakowaniu
===================

[right](/Grafika:vitaminum_e_100.jpg "wikilink")

**Vitaminum E 100**
(Tocopheroli acetas)
kapsułki elastyczne, 100mg
30 kapsułek

**Witamina E** jest przeciwutleniaczem i osłania przed utlenieniem oraz szkodliwym działaniem wolnych rodników kwasy tłuszczowe wchodzące w skład błon komórkowych oraz inne wrażliwe na tlen substancje. Przyjmowanie Witaminy E obniża zachorowalność na choroby układu krążenia. Vitaminum E 100 chroni serce.

**Wskazania:** w zapobieganiu i leczeniu niedoborów witaminy E, profilaktycznie w chorobach układu krążenia (choroba wieńcowa), w miażdżycy, zakrzepowym zapaleniu żył, zaburzeniach nerwowo-mięśniowych, do zwiększenia odporności organizmu na zakażenia, w chorobach błon śluzowych i nabłonków.

**Sposób przechowywania**
Przechowywać w temperaturze do 25°C, w suchym miejscu. Nie zamrażać. Przechowywać w miejscu niedostępnym dla dzieci.

**Dawkowanie i sposób użycia**
W profilaktyce zwykle stosuje się jedną kapsułkę dziennie, a w niedoborach jedną kapsułkę 2-3 razy dziennie.

**Podmiot odpowiedzialny**
GlaxoSmithKline Pharmaceuticals Spółka Akcyjna ul. Grunwaldzka 189, 60-322 Poznań

Ulotka
======

**Ulotka dla pacjenta**
Należy zapoznać się z treścią ulotki przed zastosowaniem.

**Vitaminum E 100**
(Tocopheroli acetas)
kapsułki elastyczne, 100 mg

SKŁAD :

Substancja czynna:
octan D,L-α-tokoferolu (Witamina E) 100 mg
Substancje pomocnicze:
olej arachidowy ad 0,2600 g
Skład otoczki:
żelatyna, gliceryna, etylu hydroksybenzoesan, czerwień koszenilowa (E 124), woda.

OPIS DZIAŁANIA : Witamina E działa jako przeciwutleniacz i osłania przed utlenieniem: wielonienasycone kwasy tłuszczowe, fosfolipidy wchodzące w skład błon komórkowych oraz inne wrażliwe na tlen substancje jak np. witamina A i kwas askorbowy. Wychwytuje wolne rodniki i przerywa reakcje łańcuchowe, które uszkadzają komórki. Witamina E zwiększa również odporność a także może przerywać uszkadzające działanie wolnych rodników prowadzące do degeneracji układu nerwowego. Istnieje także związek pomiędzy zwiększeniem przyjmowania witaminy E i obniżeniem zachorowalności oraz umieralności na choroby układu krążenia. Powstawanie miażdżycy jest związane z utlenianiem lipidów frakcji LDL a witamina E chroni ją przed utlenianiem, tym samym ogranicza rozwój blaszki miażdżycowej i powstawanie zakrzepów.
WSKAZANIA DO STOSOWANIA :

Vitaminum E 100 jest stosowana:

-   w zapobieganiu i leczeniu niedoborów witaminy E,
-   profilaktycznie w chorobach układu krążenia (choroba wieńcowa),
-   w miażdżycy, zakrzepowym zapaleniu żył,
-   zaburzeniach nerwowo-mięśniowych,
-   do zwiększenia odporności organizmu na zakażenia,
-   w chorobach błon śluzowych i nabłonków.

PRZECIWWSKAZANIA : Występowanie nadwrażliwości na witaminę E lub składniki preparatu oraz przy występowaniu hipoprotrombinemii spowodowanej niedoborem witaminy K.
OSTRZEŻENIA I ZALECANE ŚRODKI OSTROŻNOŚCI DOTYCZĄCE STOSOWANIA : Należy zachować ostrożność przy równoczesnym stosowaniu środków przeciwkrzepliwych z grupy kumaryny lub indandionu ze względu na możliwość występowania hipoprotrombinemii. Nie należy przekraczać dawek podanych przy opisie dawkowania.
STOSOWANIE LEKU PODCZAS CIĄŻY I KARMIENIA PIERSIĄ :

-   Nie opisano komplikacji zarówno po podwyższeniu, jak i obniżeniu stężeń witaminy E u kobiet w ciąży.
-   Stosowanie witaminy E w czasie ciąży i karmienia piersią powinno się odbywać pod kontrolą lekarza.

ODDZIAŁYWANIE Z INNYMI LEKAMI (INTERAKCJE) : Cholestyramina, kolestipol i oleje mineralne mogą zmniejszać wchłanianie witaminy E. W dawkach większych niż 10 mg/kg m.c./dobę witamina E może ograniczać działanie preparatów żelaza u dzieci z niedokrwistością wywołaną niedoborem żelaza.

Witamina E lub jej metabolity mogą wykazywać działanie antagonistyczne z witaminą K, dlatego u pacjentów przyjmujących doustne leki przeciwkrzepliwe lub estrogeny może wystąpić ryzyko krwotoków po stosowaniu przewlekłym witaminy E w dawkach powyżej 400 miligramów. U zdrowych osób witamina E nie wywołuje zmian krzepliwości krwi.

DAWKOWANIE I SPOSÓB PODAWANIA : W profilaktyce zwykle stosuje się jedną kapsułkę dziennie, a w niedoborach jedną kapsułkę 2-3 razy dziennie.
PRZEDAWKOWANIE : Nie opisano.
DZIAŁANIA NIEPOŻĄDANE : Główny składnik Vitaminum E 100 - witamina E nie jest toksyczna i nie wywołuje objawów ubocznych, jednakże w bardzo dużych dawkach (powyżej 1 g na dobę) może powodować nudności, biegunki, skurcze jelit, zmęczenie, osłabienie, bóle głowy, zaburzenia widzenia, wysypkę na skórze.
WPŁYW NA ZDOLNOŚĆ PROWADZENIA POJAZDÓW MECHANICZNYCH I OBSŁUGIWANIA URZĄDZEŃ MECHANICZNYCH W RUCHU : Brak.
UWAGA : Termin ważności leku upływa wraz z datą podaną na opakowaniu. Nie stosować leku po upływie terminu ważności.
PRZECHOWYWANIE : Przechowywać w temperaturze do 25°C, w suchym miejscu. Nie zamrażać. Przechowywać w miejscu niedostępnym dla dzieci.
OPAKOWANIE : Opakowanie jednostkowe zawiera: 30 kapsułek, 2 blistry po 15 kapsułek w pudełku tekturowym z ulotką.
PODMIOT ODPOWIEDZIALNY:GlaxoSmithKline Pharmaceuticals Spółka Akcyjna

ul. Grunwaldzka 189, 60-322 Poznań tel.: (0-61) 8601 200 fax: (0-61) 8675 717

[kategoria:leki](/kategoria:leki "wikilink") [kategoria:ulotki leków](/kategoria:ulotki_leków "wikilink")