---
title: Psorisan
permalink: /Psorisan/
---

Psorisan (10%/20%)
------------------

### Skład

100 g maści zawiera:

-   5 g (10 g lub 20 g) smoły węglowej (dziegciu)
-   25 g tlenku cynku,
-   2 g kwasu salicylowego
-   10 g wosku pszczelego.

### Działanie

Głównym składnikiem preparatu jest prodermina - dziegieć z węgla kamiennego (smoła pogazowa) - która posiada bardzo silne właściwości redukujące.

Poprzez odbieranie tlenu z tkanek powoduje osłabienie procesów życiowych skóry, hamuje czynności mitotyczne naskórka i zmniejsza odczyn zapalny, wykazując silne działanie keratolityczne.

Związki siarki wchodzące w skład proderminy potęgują jej działanie redukujące. Ponadto prodermina wykazuje właściwości przeciwbakteryjne i przeciwświądowe. Siarka hamuje wydzielanie gruczołów łojowych.

### Wskazania

[Łuszczyca](/Łuszczyca "wikilink"), wyprysk, złuszczanie łuszczycowate, świerzbiączka, zapalenie łojotokowe skóry.

### Przeciwwskazania

Nadwrażliwość na lek. Uszkodzenie nerek.

### Niepożądane

Stosowanie maści na duże powierzchnie skóry może wywołać objawy zatrucia oraz uszkodzenie nerek ze względu na obecność związków fenolowych. Może także wystąpić podrażnienie skóry, alergia kontaktowa, nadwrażliwość na słońce.

### Interakcje

Brak

### Dawkowanie

Chorobowo zmienione miejsca smarować maścią 1-2 razy dziennie.

[kategoria:ulotki leków](/kategoria:ulotki_leków "wikilink") [kategoria:maści](/kategoria:maści "wikilink") [kategoria:maści z dziegciem](/kategoria:maści_z_dziegciem "wikilink")