---
title: Jak stosować Protopic i Elidel
permalink: /Jak_stosować_Protopic_i_Elidel/
---

### Błony śluzowe

W przypadku stosowania [Protopicu](/Protopic "wikilink") i [Elidelu](/Elidel "wikilink") (tak jak i przy [sterydach](/sterydy "wikilink")), należy unikać kontaktu z błonami śluzowymi (oczy, narządy płciowe). Tak jak w przypadku [cyklosporyny](/cyklosporyna "wikilink") należy unikać nadmiernej ekspozycji na promienie słoneczne.

### Typowe błędy w stosowaniu

**Zakażenia skóry**

Działanie tych maści jest [immunosupresyjne](/immunosupresja "wikilink") i polega na miejscowym obniżeniu nadwrażliwości immunologicznej skóry, a więc obniżeniu jej zdolności do wytworzenia [reakcji alergicznej](/reakcja_alergiczna "wikilink") na substancję ([alergen](/alergen "wikilink")), który przedostał się przez skórę wywołując [stan zapalny](/stan_zapalny_skóry "wikilink"). W czasie używania tych maści zwiększa się ryzyko [infekcji](/infekcja_skóry "wikilink") wirusowych czasami bakteryjnych w obrębie leczonej skóry.

Na obecność infekcji wskazują na przykład widoczne [sączące](/wysięk "wikilink") rany – zastosowanie w takiej sytuacji np.: Protopicu, a nawet słabszego Elidelu może spowodować nasilenie zmian skórnych, zwiększenie [świądu](/świąd "wikilink") i pogłębienie się [infekcji](/infekcja_skóry "wikilink").

Ważne, aby przed wprowadzeniem do leczenia tych preparatów stwierdzić, czy, lub w jakim stopniu skóra objęta jest wtórną [infekcją](/Infekcja_skóry "wikilink") bakteryjną – i w razie potrzeby zastosować [antybiotyki](/antybiotyki "wikilink") lub leki przeciwgrzybiczne. Po zaleczeniu wtórnych infekcji bakteryjnych skuteczność Protopicu oraz Elidelu jest zwykle bardzo wysoka.

Najczęściej występującą bezobjawową infekcją bakteryjną u osób chorych na AZS jest zakażenie bakteriami [Staphylococus aureus](/Staphylococus_aureus "wikilink"), w przypadku leku [Protopic](/Protopic "wikilink") dowiedziono, że stosowanie tej maści powoduje szybkie ograniczenie kolonizacji skóry przez te bakterie – jest to ważne, ponieważ wytwarzane przez ten szczep [antygeny](/antygen "wikilink") powodują nasilenie [stanu zapalnego](/stan_zapalny_skóry "wikilink") u osób cierpiących na AZS.

W przypadku wystąpienia zakażenia wirusem opryszczki należy przerwać leczenie jedynie obszaru, którego dotyczy zakażenie, stosować leki przeciwwirusowe np. Zowirax a po ustąpieniu zmian kontynuować leczenie maścią.

**Zbyt późne wdrożenie leczenia**

Zarówno [takrolimus](/takrolimus "wikilink") jak i [pimekrolimus](/pimekrolimus "wikilink") nie wnikają do zdrowej skóry. Dlatego leki te należy stosować jak najwcześniej, kiedy zmiany dopiero się rozwijają lub nawet występuje dopiero świąd poprzedzający wystąpienie zmian na skórze. Dzięki temu ograniczamy czas stosowania leku i minimalizujemy jego wchłanianie[1]. W związku z tym nie ma także wskazań do przewlekłego stosowania leku.

### Efekt pieczenia podczas początkowego stosowania

W trakcie pierwszych dni aplikacji inhibitorów kalcyneuryny ([takrolimusu](/takrolimus "wikilink") i [pimekrolimusu](/pimekrolimus "wikilink")) u niektórych pacjentów (u około 50% pacjentów z ciężkim azs i 10-30% z postacią umiarkowaną) obserwuje się przejściowy stan podrażnienia, pod postacią wzmożonego świądu, pieczenia, a czasami reakcji rumieniowej, szczególnie na twarzy i szyi. Jest to wynikiem wzmożonego uwalniania neuropeptydów z wolnych zakończeń nerwowych w skórze.

Zjawisko to zachodzi poprzez oddziaływanie na receptor waniloidowy (VR1). Pobudzenie tego receptora powoduje otwarcie kanałów wapniowych i depolaryzacje zakończeń nerwowych. Prowadzi to do uwolnienia neuropeptydów i w konsekwencji degranulacji [mastocytów](/komórki_tuczne "wikilink") z następowym uwolnieniem [histaminy](/histamina "wikilink"). Zjawisko to może nasilać uczucie świądu w pierwszych dniach stosowania leku. Jednakże przy dłuższym leczeniu dochodzi do wyczerpania zapasów neuropeptydów w zakończeniach nerwowych, zmniejszenia gęstości receptorów VR1 oraz ich powinowactwa do pimekrolimusu lub takrolimusu. Dodatkowo, przez bezpośrednie oddziaływanie na komórki tuczne, hamowana jest ich degranulacja zależna od [IgE](/IgE "wikilink"), co w konsekwencji prowadzi do szybkiego ustępowania świądu.[2]

**Uwaga! Aspiryny nie należy podawać dzieciom** - potencjalnie grozi to wystąpieniem zespołu Reya. Należy także zachować ostrożność w przypadku osób chorujących na astmę[3].

### Inne problemy

Protopic ([tacrolimus](/tacrolimus "wikilink")) i [Elidel](/Elidel "wikilink") nie powinny być stosowane w czasie ciąży i karmienia piersią.

W Polsce preparaty te są zarejestrowane od 2. roku życia - w wielu krajach jest jednak dopuszczone ich używanie już u niemowląt od 3. miesiąca życia.

Przeciwwskazania szczegółowo, zobacz [Protopic (ulotka)](/Protopic_(ulotka) "wikilink"), [Elidel (ulotka)](/Elidel_(ulotka) "wikilink").

### Intensywność stosowania

Zasadniczo, przy leczeniu maścią Protopic powinno się smarować dwa razy dziennie. Z pewnością jest to konieczne w przypadku ciężkich stanów w [atopowym zapaleniu skóry](/AZS "wikilink"). Praktyka pokazuje jednak, że przy umiarkowanym atopowym zapaleniu skóry wystarczy smarować raz dziennie - maść działa, a można zużywać jej dwa razy mniej.

### Bibliografia

<references/>
[kategoria:leki immunosupresyjne](/kategoria:leki_immunosupresyjne "wikilink") [kategoria:terapia](/kategoria:terapia "wikilink")

[1]

[2] Szepietowski J, Reich A, Białynicki-Birula R - Świąd w atopowym zapaleniu skóry: obraz kliniczny, patogeneza oraz rola pimekrolimusu w redukcji świądu - Dermatologia Kliniczna 2004, 6 (3): 173-176

[3]