---
title: Tormentiol
permalink: /Tormentiol/
---

*Maść*

GlaxoSmithKline

|---------------------------------------------------------------------------------------------------------------------|
| **Należy przeczytać uważnie całą ulotkę, ponieważ zawiera ona ważne informacje dla pacjenta.**

 Lek ten jest dostępny bez recepty, aby można było leczyć niektóre schorzenia bez pomocy lekarza.

 Aby jednak uzyskać dobry wynik leczenia, należy stosować Tormentiol maść ostrożnie i zgodnie z informacją w ulotce.

 -   Należy zachować tę ulotkę, aby można ją było przeczytać ponownie w razie potrzeby.
 -   Należy zwrócić się do lekarza lub farmaceuty, gdy potrzebna jest rada lub dodatkowa informacja.
 -   Jeśli objawy nasilą się lub nie ustąpią po 7-10 dniach, należy skontaktować się z lekarzem.                      |

Skład
-----

100 g maści zawiera:

Substancje czynne:

-   *Tormentillae rhizomae extractum fluidum* (Wyciąg płynny z kłącza pięciornika) 2g
-   *Ichthammolum* (Ichtamol) 2g
-   *Borax* (Boraks) 1g
-   *Zincum oxydatum* (Cynku tlenek) 20g

oraz substancje pomocnicze: wazelina biała, lanolina, wanilina.

Dostępne opakowania
-------------------

20 g maści.

Podmiot odpowiedzialny
----------------------

GlaxoSmithKline Pharmaceuticals S.A.

ul. Grunwaldzka 189

60-322 Poznań

Co to jest lek Tormentiol i w jakim celu się go stosuje
=======================================================

Tormentiol maść to lek stosowany na skórę.

Tormentiol stosowany jest jako środek o działaniu: przeciwzapalnym, przeciwbakteryjnym i ściągającym.

Wskazania do stosowania leku Tormentiol
---------------------------------------

Niewielkie otarcia skóry takie jak: otarcia, zadrapania.

Pomocniczo w zmianach ropnych i stanach zapalnych skóry.

Zanim zastosuje się lek Tomentiol
=================================

Nie należy stosować leku Tomentiol:

-   w nadwrażliwości na którykolwiek ze składników leku;
-   w przypadku złej tolerancji kwasu borowego i jego pochodnych;
-   u noworodków i niemowląt;
-   w miejscowych odczynach poszczepiennych;
-   w zmianach skórnych w ospie wietrznej;
-   na rany lub znacznie uszkodzoną skórę.

Zachować szczególną ostrożność stosując lek Tormentiol:
-------------------------------------------------------

Leku Tormentiol nie należy stosować dłużej, niż zalecany czas leczenia, ze względu na ryzyko możliwej kumulacji w organizmie kwasu borowego i wystąpienia objawów zatrucia.

Stosowanie leku u dzieci poniżej 12 roku życia:

U dzieci, ze względu na zwiększone wchłanianie przez skórę, podczas stosowania leku Tormentiol, występuje ryzyko większego działania toksycznego kwasu borowego.

Ze względu na brak danych potwierdzających bezpieczeństwo stosowania leku Tormentiol, nie należy stosować u dzieci poniżej 12 roku życia, bez wcześniejszej konsultacji z lekarzem.

Ze względu na ciemną barwę, maść może zabrudzić ubranie.

Ciąża:
------

Przed zastosowaniem leku należy poradzić się lekarza.

Ze względu na brak danych, lek może być stosowany podczas ciąży jedynie w przypadkach, gdy w opinii lekarza korzyść dla matki przeważa nad potencjalnym zagrożeniem dla płodu.

Karmienie piersią:
------------------

Przed zastosowaniem leku należy poradzić się lekarza.

Ze względu na brak danych, lek może być stosowany podczas karmienia piersią jedynie w przypadkach, gdy w opinii lekarza korzyść dla matki przeważa nad potencjalnym zagrożeniem dla dziecka.

Prowadzenie pojazdów i obsługa maszyn:
--------------------------------------

Lek nie ogranicza zdolności psychomotorycznych, nie upośledza zdolności do prowadzenia pojazdów mechanicznych i obsługiwania urządzeń będących w ruchu.

Stosowanie innych leków:
------------------------

Leku Tormentiol nie należy stosować jednocześnie z innymi lekami podawanymi bezpośrednio na skórę.

Należy poinformować lekarza o wszystkich przyjmowanych ostatnio lekach, nawet tych, które są wydawane bez recepty.

Jak stosować lek Tormentiol
===========================

O ile lekarz nie zaleci inaczej, na chorobowo zmienione miejsca na skórze należy nanosić cienką warstwą maści kilka razy na dobę przez 7 do 10 dni.

Jeżeli objawy nasilą się lub nie ustąpią po 7-10 dniach, należy skontaktować się z lekarzem.

*W przypadku wrażenia, że działanie leku Tormentiol jest za mocne lub za słabe, należy zwrócić się do lekarza.*

W przypadku pominięcia dawki leku Tormentiol
--------------------------------------------

Lek stosowany zewnętrznie.

W przypadku zażycia większej dawki leku Tormentiol, niż zalecana:
-----------------------------------------------------------------

Lek stosowany zewnętrznie.

Możliwe działania niepożądane:
==============================

Jak każdy lek, lek Tormentiol może powodować działania niepożądane.

Niekiedy może wystąpić miejscowe zaczerwienienie, pieczenie, podrażnienie skóry.

U niektórych osób w czasie stosowania leku Tormentiol mogą wystąpić inne działania niepożądane. W przypadku wystąpienia innych objawów niepożądanych, nie wymienionych w tej ulotce, należy poinformować o nich lekarza.

Przechowywanie leku Tormentiol
==============================

Lek należy przechowywać w miejscu niedostępnym i niewidocznym dla dzieci.

Przechowywać w temperaturze poniżej 25°C.

Przechowywać w oryginalnym opakowaniu.

Nie należy stosować leku Tormentiol po upływie terminu ważności zamieszczonego na opakowaniu.

Inne informacje
===============

W celu uzyskania bardziej szczegółowych informacji należy zwrócić się do przedstawiciela podmiotu odpowiedzialnego:

Polska

GlaxoSmithKline Pharmaceuticals Spółka Akcyjna

ul. Grunwaldzka 189

60-322 Poznań

tel. (61) 8601-200

[kategoria:maści](/kategoria:maści "wikilink") [kategoria:ulotki leków](/kategoria:ulotki_leków "wikilink")