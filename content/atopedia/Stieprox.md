---
title: Stieprox
permalink: /Stieprox/
---

15mg/g (1,5%), szampon leczniczy

*Ciclopiroxi olaminum*

|---------------------------------------------------------------------------------------------------------------------------------------------------------------------------|
| **Należy zapoznać się z treścią ulotki przed zastosowaniem leku.**

 -   Należy zachować tę ulotkę, aby w razie potrzeby móc ją ponownie przeczytać.
 -   Należy zwrócić się do lekarza lub farmaceuty, gdy potrzebna jest rada lub dodatkowa informacja.
 -   Lek ten został przepisany ściśle określonej osobie i nie należy go przekazywać innym, gdyż może im zaszkodzić, nawet jeśli objawy ich choroby są takie same.
 -   Jeśli nasili się którykolwiek z objawów niepożądanych, lub wystąpią jakiekolwiek objawy niepożądane niewymienione w ulotce, należy powiadomić lekarza lub farmaceutę.  |

Co to jest lek Stieprox i w jakim celu się go stosuje
=====================================================

Lek Stieprox jest szamponem leczniczym, który zawiera substancję czynną cyklopiroks z olaminą o działaniu przeciwgrzybiczym. Cyklopiroks z olaminą działa na grzyby w rodzaju *Pityrosporum* (zwane również *Mallassezia* spp.), które są główną przyczyną takich chorób jak łupież i łojotokowe zapalenie skóry. Ponadto cyklopiroks z olaminą w wyniku zahamowania syntezy prostaglandyn i leukotrienów wykazuje działanie przeciwzapalne.

Lek Stieprox jest wskazany w miejscowym leczeniu i łagodzeniu objawów chorób owłosionej skóry głowy, takich jak łupież i [łojotokowe zapalenie skóry](/łojotokowe_zapalenie_skóry "wikilink").

Informacje ważne przed zastosowaniem leku Stieprox
==================================================

Kiedy nie stosować leku Stieprox
--------------------------------

-   jeśli u pacjenta stwierdzono uczulenie (nadwrażliwość) na substancję czynną (cyklopiroks z olaminą) lub na którykolwiek z pozostałych składników leku.

Kiedy zachować szczególną ostrożność stosując lek Stieprox
----------------------------------------------------------

Lek Stieprox jest przeznaczony wyłącznie do stosowania na owłosioną skórę głowy.

Bezpieczeństwo i skuteczność stosowania szamponu leczniczego u dzieci nie zostały ustalone.

W rzadkich przypadkach, głównie u pacjentów ze zniszczonymi przez środki chemiczne włosami oraz u pacjentów z włosami siwymi i jasnymi, obserwowano odbarwienie włosów.

Podobnie jak podczas stosowania innych leków, należy unikać kontaktu szamponu leczniczego Stieprox z oczami. W razie kontaktu leku z oczami należy przemyć je dużą ilością letniej wody.

Lek Stieprox może rzadko powodować podrażnienie skóry. Jeśli podrażnienie utrzymuje się, leczenie należy przerwać i skontaktować się z lekarzem.

Należy skonsultować się z lekarzem, nawet jeśli powyższe ostrzeżenia dotyczą sytuacji występujących w przeszłości.

Stosowanie innych leków
-----------------------

Należy powiedzieć lekarzowi lub farmaceucie o wszystkich przyjmowanych aktualnie lub ostatnio lekach, również tych, które wydawane są bez recepty.

Nie są znane interakcje leku Stieprox z innymi lekami.

W przypadku wątpliwości należy skontaktować się z lekarzem lub farmaceutą.

Ciąża i karmienie piersią
-------------------------

Przed zastosowaniem każdego leku należy poradzić się lekarza lub farmaceuty.

Prowadzenie pojazdów i obsługa maszyn
-------------------------------------

Stosowanie leku Stieprox nie wpływa na zdolność prowadzenia pojazdów i obsługiwania maszyn.

Jak stosować lek Stieprox
=========================

Lek Stieprox należy stosować zgodnie z zaleceniami lekarza. W przypadku wątpliwości należy ponownie skontaktować się z lekarzem.

Lek Stieprox jest przeznaczony do stosowania na owłosioną skórę głowy.

Zwilżyć włosy i nanieść lek Stieprox w ilości niezbędnej do powstania obfitej piany. Masować energicznie końcami palców skórę owłosionej głowy i przyległą powierzchnię skóry. Włosy należy dokładnie spłukać i następnie powtórzyć powyższe czynności.

Lek powinien pozostawać w kontakcie z owłosioną skórą głowy 3-5 minut.

Lek Stieprox należy stosować dwa lub trzy razy w tygodniu.

Zalecany okres leczenia wynosi 4 tygodnie.

W okresach między stosowaniem leku Stieprox może być użyty inny delikatny szampon.

W przypadkach koniecznych lekarz może zaproponować inny schemat stosowania leku.

Stosowanie u dzieci
-------------------

Bezpieczeństwo i skuteczność stosowania szamponu leczniczego u dzieci nie zostały ustalone.

Stosowanie u pacjentów w podeszłym wieku
----------------------------------------

Sposób stosowania podany powyżej dotyczy także pacjentów w podeszłym wieku.

W przypadku wrażenia, że działanie leku jest za mocne lub za słabe, należy zwrócić się do lekarza lub farmaceuty.

Zastosowanie większej niż zalecana dawki leku Stieprox
------------------------------------------------------

Zastosowanie zbyt dużej ilości leku nie powinno powodować ujemnych skutków.

Lek po zastosowaniu na skórę głowy należy dokładnie spłukać.

Po przypadkowym, omyłkowym spożyciu leku należy skontaktować się z lekarzem.

Pominięcie zastosowania leku Stieprox
-------------------------------------

Nie należy stosować dawki podwójnej w celu uzupełnienia pominiętej dawki.

Przerwanie stosowania leku Stieprox
-----------------------------------

W razie wątpliwości związanych ze stosowaniem leku należy zwrócić się do lekarza lub farmaceuty.

Możliwe działania niepożądane
=============================

Jak każdy lek, lek Stieprox może powodować działania niepożądane, chociaż nie u każdego one wystąpią.

Lek Stieprox może bardzo rzadko powodować podrażnienie skóry. Jeśli wystąpi podrażnienie skóry i utrzymuje się, leczenie szamponem leczniczym należy przerwać i skontaktować się z lekarzem.

Jeśli nasili się którykolwiek z objawów niepożądanych, lub wystąpią jakiekolwiek objawy niepożądane niewymienione w ulotce, należy powiadomić lekarza lub farmaceutę.

Jak przechowywać lek Stieprox
=============================

Bez specjalnych zaleceń dotyczących przechowywania.

Przechowywać w miejscu niedostępnym i niewidocznym dla dzieci.

Nie stosować po upływie terminu ważności zamieszczonego na opakowaniu. Termin ważności oznacza ostatni dzień danego miesiąca.

Leków nie należy wyrzucać do kanalizacji ani domowych pojemników na odpadki. Należy zapytać farmaceutę co zrobić z lekami, których się już nie potrzebuje. Takie postępowanie pomoże chronić środowisko.

Inne informacje
===============

Co zawiera lek Stieprox
-----------------------

Substancją czynną leku jest cyklopiroks z olaminą - 15mg;

Inne składniki leku to: siarczan sodowy eteru laurylowego, kokamidopropylobetaina, disodu fosforan dwunastowodny, kwas cytrynowy jednowodny, dietanoloamid kokosowy, glikol heksylenowy, alkohol oleinowy, polisorbat 80, polikwaternium 10, kompozycja zapachowa Fruitier Timotei AF 17050, woda oczyszczona, kwas cytrynowy jednowodny, sodu wodorotlenek.

Jak wygląda lek Stieprox i co zawiera opakowanie
------------------------------------------------

Stieprox jest szamponem leczniczym.

Opakowanie
----------

Butelka zawierająca 100ml szamponu leczniczego, umieszczona w tekturowym pudełku.

Podmiot odpowiedzialny i wytwórca
---------------------------------

Stiefel Laboratories (Ireland) Ltd

Finisklin Business Park, Sligo

Irlandia

W celu uzyskania bardziej szczegółowych informacji należy zwrócić się do przedstawiciela podmiotu odpowiedzialnego:

GSK Commercial Sp. z o.o.

ul. Rzymowskiego 53

02-697 Warszawa

tel. (22) 576-90-00

Data zatwierdzenia ulotki
-------------------------

Listopad 2010

[kategoria:szampony](/kategoria:szampony "wikilink") [kategoria:ulotki leków](/kategoria:ulotki_leków "wikilink") [kategoria:leki przeciwgrzybicze](/kategoria:leki_przeciwgrzybicze "wikilink")