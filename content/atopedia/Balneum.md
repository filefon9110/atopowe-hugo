---
title: Balneum
permalink: /Balneum/
---

**Balneum Hermal®**

*(Sojae oleum)*

Należy zapoznać się z właściwościami leku przed zastosowaniem.

Dodatek do kąpieli leczniczej.

Skład
-----

100 g płynu zawiera:

*substancja aktywna*: olej sojowy 84,75 gr

*substancje pomocnicze*: eter laurylowy polioksyetylenu (4MoEo), N·N'· Bis (2-dwuhydroksyetylo) oleamid, butylowy hydroksytoluen, palmitynian askorbinowy, kwas cytrynowy, glikol propylenowy, substancja zapachowa DV 517l.

Opis działania
--------------

Olej sojowy natłuszcza skórę tworząc na niej powłokę olejową, zmniejsza następujące podczas kąpieli wypłukiwanie naturalnych czynników utrzymujących wilgotność skóry, a w przypadku chorej skóry zmniejsza wzmożone parowanie, powodujące nadmierne wysuszenie skóry. W ten sposób tworząca się po kąpieli powłoka olejowa, służąca jako tymczasowa warstwa ochronna, przyczynia się do odnowienia tak zwanego lipidowego płaszcza skóry.

Wskazania
---------

Do kąpieli natłuszcząjacej w balneoterapii dermatologicznej.

Wspomagające leczenie chorób skóry przebiegających z suchością i lekkim świądem, jak np.: [atopowe zapalenie skóry](/atopowe_zapalenie_skóry "wikilink"), [łuszczyca](/łuszczyca "wikilink"), [rybia łuska](/rybia_łuska "wikilink"), świąd starczy, wypryski, takie jak: wyprysk "pieluszkowy", wyprysk kontaktowy wywołany środkami do mycia, wyprysk przewlekły.

Przeciwwskazania
----------------

-   Nadwrażliwość na składniki preparatu.
-   Balneum Hermal® nie powinien być stosowany w okresie wysiewów odmiany krostkowej łuszczycy (łuszczyca z wykwitami krostkowymi na całym ciele, z podwyższoną temperaturą i

złym samopoczuciem).

-   W przypadku dużych uszkodzeń skóry, w ostrych chorobach skóry o niewyjaśnionej etiologii, w ciężkich chorobach gorączkowych i zakaźnych, w niewydolności serca i w nadciśnieniu tętniczym kąpiele z dodatkiem Balneum Hermal®, jak wszystkie kąpiele całego ciała, powinny być stosowane tylko po konsultacji z lekarzem.

Ostrzeżenia
-----------

-   Należy zwracać uwagę, aby nierozcieńczony preparat Balneum Hermal® nie dostał się

do oczu. Jeżeli preparat przez przypadek dostanie się do oczu, należy natychmiast przemyć oczy dużą ilością zimnej wody. W przypadku utrzymującego się podrażnienia, należy zwrócić się do lekarza.

-   Z powodu tworzenia się powłoki olejowej na skórze oraz na powierzchni wanny lub brodzika, istnieje duże niebezpieczeństwo poślizgnięcia się.
-   Wannę, brodzik jak również wanienkę dziecinną należy po każdej kąpieli natychmiast wymyć powszechnie stosowanymi do tego celu środkami i następnie spłukać gorącą wodą.

Stosowanie leku podczas ciąży i karmienia piersią
-------------------------------------------------

Nie są znane ograniczenia w stosowaniu Balneum Hermal® w okresie ciąży i karmienia piersią.

Wpływ leku na zdolność kierowania pojazdami mechanicznymi, obsługę maszyn i sprawność psychofizyczną
----------------------------------------------------------------------------------------------------

Brak danych dotyczących działania leku na zdolność kierowania pojazdami mechanicznymi, obsługę maszyn i sprawność psychofizyczną.

Interakcje
----------

Dodatkowe użycie mydła lub detergentów zmniejsza skuteczność Balneum Hermal®.

Dawkowanie, sposób i okres stosowania
-------------------------------------

Częstotliwość stosowania Balneum Hermal® zależy od rodzaju oraz stopnia dolegliwości i powinna być ustalana indywidualnie.

Jeśli nie przepisano inaczej, kąpiele należy brać w odstępach 2-3 dni; w razie potrzeby polecane jest codzienne stosowanie.

Balneum Hermal® należy dodawać do wanny napełnionej wodą i dobrze wymieszać aż do równomiernego rozprowadzenia.

Do odmierzania pożądanej ilości płynu służyć może jako miarka nakrętka od butelki Balneum Hermal®.

Do przygotowania pełnej kąpieli (około 150 l) stosuje się 2 miarki (30 ml) preparatu Balneum Hermal®, do kąpieli dla dzieci (około 25 l) 1/3 miarki (5 ml), do kąpieli częściowej (5 l) około 1/4 łyżeczki do herbaty.

W celu uzyskania szczegó1nie mocnego natłuszczenia skóry można użyć podwójną ilość Balneum Hermal® lub można zastosować Balneum Hermal F.

Temperatura wody do kąpieli nie powinna przekraczać 36°C, ponieważ w wyższej temperaturze słabnie efekt natłuszczający.

Czas trwania kąpieli określany jest indywidualnie, nie powinien jednak przekraczać 15-20 minut. Dla niemowląt i małych dzieci wystarczy kąpiel trwająca tylko kilka minut.

Balneum Hermal® można używać jako płynu do kąpieli pod prysznicem. W tym przypadku należy nierozcieńczony preparat równomiernie rozprowadzić na zwilżonej wodą skórze i następnie spłukać.

Po kąpieli skórę lekko osuszyć ręcznikiem. Silne wycieranie i tarcie ręcznikiem zmniejsza efekt leczniczy.

Działania niepożądane
---------------------

W czasie stosowania Balneum Hermal® może wystąpić, w pojedynczych przypadkach, zaczerwienienie, [świąd](/świąd "wikilink") i [pieczenie](/pieczenie "wikilink") skóry.

Przed zastosowaniem leku należy sprawdzić datę ważności podaną na opakowaniu, nie stosować leku po terminie ważności.

Lek przechowywać w miejscu niedostępnym dla dzieci.

Dostępne opakowania
-------------------

Butelki o pojemności 200 ml, 500 ml

Podmiot odpowiedzialny
----------------------

HERMAL Kurt Herrmann GmbH & Co OHG

Scholtzstr. 3, 0-21465 Reinbek, Niemcy

[kategoria:ulotki leków](/kategoria:ulotki_leków "wikilink") [kategoria:kosmetyki](/kategoria:kosmetyki "wikilink")