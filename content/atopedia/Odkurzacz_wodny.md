---
title: Odkurzacz wodny
permalink: /Odkurzacz_wodny/
---

**Odkurzacz wodny** od zwykłego odkurzacza różni się tym, że zamiast tradycyjnego worka na kurz ma zbiornik, który na czas odkurzania wypełnia się wodą, co służy zatrzymywaniu [kurzu](/Kurz "wikilink") i zanieczyszczeń. Odkurzacz wodny jest szczególnie polecany osobom uczulonym na roztocza, ponieważ tradycyjny odkurzacz nie zatrzymuje w sobie całego kurzu, który wsysa: część kurzu zostaje z powrotem wyrzucona na zewnątrz odkurzacza! Odkurzacz wodny jest o wiele bardziej skuteczny w filtrowaniu powietrza i zatrzymuje o wiele większy procent zanieczyszczeń, szczególnie tych bardzo małych. Producenci odkurzaczy wodnych zapewniają, że ich sprzęt zatrzymuje [roztocza](/Roztocze_kurzu_domowego "wikilink") i najmniejsze drobiny [kurzu](/Kurz "wikilink").

Szczególnie polecane są odkurzacze, które oprócz filtra wodnego posiadają jeszcze tak zwany [filtr HEPA](/filtr_HEPA "wikilink"), zatrzymujący najdrobniejsze cząstki kurzu obecne w powietrzu wylotowym.

Obecnie na rynku dostępne są trzy odkurzacze wodne z [filtrem HEPA](/filtr_HEPA "wikilink"): Rainbow, Wodnik (Zelmer) i Karcher DS 5500. Odkurzacz Rainbow, choć z pewnością bardzo skuteczny, jest wyraźnie najdroższy, choć można taniej kupić odkurzacz używany. Wodnik firmy Zelmer jest niestety (według użytkowników) dosyć awaryjny. Odkurzacz Karcher DS 5500 jest godny polecenia ze względu na bardzo dobry stosunek ceny do jakości i wygodę użytkowania (pojemnik na wodę rozkłada się do pojedynczych elementów łatwych do umycia, w przeciwieństwie do odkurzacza Rainbow, który ma pojemnik z załamaniami, z których trudniej jest wydostać zabrudzenia).

Należy też dodać, że najlepszy dla alergików jest odkurzacz centralny, który w ogóle nie zwraca powietrza do pomieszczenia, lecz całe wyrzuca na zewnątrz.

### Zobacz też

-   [Odkurzacz](/wikipedia:Odkurzacz "wikilink") w Wikipedii
-   [Filtr HEPA](/Filtr_HEPA "wikilink")
-   [Super Vacuum](http://www.supervacuum.eu) Strona o odkurzaczach Rainbow
-   [Podręczny odkurzacz](http://blog.atopowe.pl/2006/07/28/podreczny-odkurzacz/) - wpis na blogu

[kategoria:wpadki](/kategoria:wpadki "wikilink")