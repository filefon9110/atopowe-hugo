---
title: Neostrata Bionic Lotion
permalink: /Neostrata_Bionic_Lotion/
---

NeoStrata® Bionic Mleczko do twarzy i ciała

NeoStrata® Bionic Lotion

SKŁAD
-----

NeoStrata® Bionic Mleczko zawiera:

-   Glukonolakton 12%, Trójglicerydy kaprylowe/kapronowe, Glikol propylenowy,
-   Kwas laktobionowy 3%, C12-15 Alkyl Benzoate, Octyldodecyl Neopentanoate, Stearynian sorbitanu, Palmitynian Izopropylu, Limnanthes Alba, Gliceryl, Stearynian Glicerylu , Witamina E.

OPIS
----

NeoStrata® Bionic Mleczko jest nowoczesnym i profesjonalnym preparatem przeznaczonym do pielęgnacji twarzy, rąk i tułowia. W jego skład wchodzą: glukonolakton, kwas laktobionowy i witamina E. Dzięki zawartości polihydroksykwasów nowej generacji ma szczególne zastosowanie w pielęgnacji wybitnie suchej i wrażliwej skóry całego ciała, łuszczącej się, alergicznej, zmienionej zapalnie. Dzięki naturalnym antyoksydantom przeciwdziała procesom starzenia oraz ma właściwości ochronne dla skóry narażonej na działanie promieni UV. Poprzez silne nawodnienie zmniejsza stan zapalny i uczucie świądu, pozostawia skórę gładką, wyglądającą młodo i zdrowo. Preparat ma istotne właściwości złuszczające, które mogą być wykorzystane do pielęgnacji skóry łuszczącej się (z powodu suchości) oraz w chorobach przebiegających z zaburzeniami rogowacenia. NeoStrata® Bionic Mleczko do ciała zawiera również olej z nasion północnoamerykańskiej rośliny zwanej "perłą prerii"- Limnanthes Alba bogaty w trójglicerydy (wzmacniające barierę ochronną skóry).

WSKAZANIA
---------

NeoStrata® Bionic Mleczko do ciała jest szczególnie zalecane do pielęgnacji skóry wybitnie suchej (u pacjentów wymagających maksymalnego nawodnienia skóry) oraz w chorobach: o podłożu alergicznym (eczema), atopowym zapaleniu skóry, łojotokowym zapaleniu skóry, posłonecznym uszkodzeniu skóry (w celu wygładzenia naskórka, zmniejszenia szorstkości, rozjaśnienia przebarwień) oraz w chorobach przebiegających z zaburzeniami rogowacenia takich jak rybia łuska. Jest polecany jako krem ochronny zmniejszający wrażliwość skóry narażonej na działanie promieni słonecznych, do pielęgnacji skóry po zabiegach: peeling, mikrodermabrazja, nieinwazyjne zabiegi laserowe, fototerapia, radioterapia.

SPOSÓB UŻYCIA
-------------

NeoStrata® Bionic Lotion należy stosować na wcześniej oczyszczoną skórę twarzy, rąk i tułowia dwa razy dziennie. W okresie zwiększonego nasłonecznienia zalecane jest łączenie z innymi preparatami nawilżającymi i chroniącymi przed promieniami UV firmy NeoStrata®(np. NeoStrata® Krem ultra nawilżający AHA 10% z SPF 15).

UWAGI
-----

NeoStrata® Bionic Mleczko do ciała nie zawiera substancji zapachowych, nie zamyka ujścia gruczołów łojowych (nie działa zaskórnikotwórczo), nie podrażnia skóry, testowany dermatologicznie.

WAZNE
-----

Wszystkie produkty NeoStraty oparte na technologii alfa i polihydroksykwasów są efektem wieloletnich badań i obserwcji dermatologicznych. Zawierają kompleks amfoteryczny (aminokwasy: arginina, lizyna, glicyna)- opatentowany system częściowej neutralizacji, zapewniający wysoką skuteczność produktu przy jednoczesnej łagodnej pielęgnacji skóry, bez ryzyka podrażnień. Czynnik amfoteryczny z PHA tworzy czasową formę związku, pozwalającą na powolne i ciągłe (długotrwałe) uwalnianie AHA, dzięki czemu ten "inteligentny kompleks" dostarcza wolny kwas glikolowy w tempie tolerowanym przez skórę, minimalizuje uczucie pieczenia, rumienia, zapewnia stały efekt biodostępności, bez buforowania. Czynnik amfoteryczny jest częścią systemu zabezpieczającą i regulującą pH kwasów, dzięki czemu zawartość wolnego kwasu glikolowego jest tożsama z deklarowaną. Ta wysoka technologia pozwala również na zastosowanie niższego stężenia kwasu przy jednoczesnej, wysokiej skuteczności i ograniczeniu dyskomfortu. Produkty NeoStraty są testowane alergicznie, łącznie z kumulacyjnymi testami podrażnieniowymi. Nie zawierają środków zapachowych. Nie powodują powstawania zaskórników. Nie są testowane na zwierzętach.

WŁAŚCIWOŚCI AKTYWNYCH SUBSTANCJI
--------------------------------

**Glukonolakton** jest naturalnym antyoksydantem, zwalczającym wolne rodniki, który zapobiega starzeniu się skóry. Ma właściwości obronne i ochronne przed skutkami działania promieni UV. Jest substancją silnie nawadniającą skórę suchą i zmienioną chorobowo. Glukonolakton ma istotne znaczenie w procesach odnowy komórkowej. Zwiększa funkcje ochronne warstwy rogowej. Poprzez nawodnienie poprawia fakturę skóry, ujędrnia ją, wygładza drobne zmarszczki, zmniejsza wrażliwość skóry na działanie czynników drażniących, ostatecznie hamując procesy starzenia. Dzięki swoim właściwościom, glukonolakton znalazł zastosowanie u pacjentów z bardzo suchą, nadwrażliwą skórą, skłonną do alergii (różne rodzaje eczemy), z chorobami o podłożu atopowym (atopowe zapalenie skóry), z zaburzeniami łojotokowymi (trądzik pospolity), z zaburzeniami naczyniowymi (trądzik różowaty) oraz w celu przyspieszenia odnowy naskórka po zabiegach laserowych.

**Kwas laktobionowy** jest polihydroksykwasem nowej generacji, który zbudowany jest z kwasu glukonowego połączonego z cukrem - galaktozą. Ze względu na swoją budowę związek ten łączy w sobie jednocześnie właściwości alfahydroksykwasów z innymi właściwościami zależnymi od galaktozy, takimi jak np. przyspieszenie procesu gojenia się ran. Charakteryzuje się silnymi właściwościami antyoksydacyjnymi. Zmniejsza uszkodzenia tkanek spowodowane działaniem rodników tlenowych. Hamuje działanie enzymów przestrzeni zewnątrzkomórkowej naskórka tzw. metaloproteinaz, przez co zapobiega tworzeniu się zmarszczek, teleangiektazji, zwiotczeniu skóry. Poprzez pobudzenie syntezy kolagenu, wzmacnia mechanizmy naprawcze, stanowi ochronę przed skutkami działania promieni UV. Ma unikalną właściwość wiązania wody i tworzenia na powierzchni skóry żelowego „filmu”, który powoduje, że skóra staje się gładka i miękka, co wzmacnia ochronną barierę naskórkową. Podobnie jak inne hydroksykwasy ma właściwości złuszczające (może mieć zastosowanie w leczeniu rybiej łuski blaszkowatej). Podobnie jak inne hydroksykwasy stymuluje fibroblasty do produkcji włókien kolagenowych, elastycznych i wpływa na produkcję glikozoaminoglikanów w skórze właściwej. Kwas laktobionowy pozbawiony jest właściwości drażniących, może więc być stosowany do pielęgnacji skóry wrażliwej i suchej oraz zmienionej chorobowo (np. eczema). Stosowany miejscowo wzmacnia czynność bariery naskórkowej, wspomaga proces odnowy komórkowej, nawilża naskórek, powoduje złuszczanie powierzchownych komórek warstwy rogowej. Klinicznie kwas laktobionowy znalazł zastosowanie w pielęgnacji zniszczonej słońcem skóry, w zapobieganiu starzenia się skóry, a także w pielęgnacji pozabiegowej np. po peelingach czy laseroterapii. W ostatnich latach wykazano korzystne działanie kwasu laktobionowego w leczeniu niektórych zapalnych chorób skóry takich jak wyprysk, trądzik różowaty, łojotokowe zapalenie skóry, zaburzenia naczyniowe. Przeprowadzone w Polsce i USA badania w przypadkach zaawansowanych teleangiektazji u pacjentów z trądzikiem różowatym, uszkodzeniami posteroidowymi skóry i przewlekłym odczynem fototoksycznym (4% kwas laktobionowy stosowano w postaci kremu NeoStrata® Bionic aplikując go dwa razy dziennie przez okres 6 tygodni) potwierdziły całkowitą remisję lub znaczną redukcję teleangiektazji i zmniejszenie lub całkowite ustąpienie stanu zapalnego skóry. Badania skóry techniką mikroskopii konfokalnej wykazały znaczną redukcję liczby teleangiektazji po leczeniu, a także zmniejszenie ich światła, oraz odbudowę prawidłowej architektury układu mikrokrążenia skóry. Wyniki pilotowych badań wskazują na korzystny wpływ kwasu laktobionowego na zaburzenia naczyniowe o typie teleangiektazji i regulację mikrokrążenia w układzie naczyniowym skóry.

**Aktywny składnik:** PHA 15%: (Glukonolakton 12%; Kwas laktobionowy 3%)

**Opakowanie:** 100 ml

[kategoria:emolienty](/kategoria:emolienty "wikilink") [kategoria:ulotki leków](/kategoria:ulotki_leków "wikilink")