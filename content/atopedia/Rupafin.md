---
title: Rupafin
permalink: /Rupafin/
date: "2015-01-01T00:00:00+01:00"
---

Rupafin 10 mg, tabletki

*(Rupatadinum)*

|-----------------------------------------------------------------------------------------------------------------------------------------------------------------------------------|
| **Należy zapoznać się z treścią ulotki przed zażyciem leku.**

 -   Należy zachować tę ulotkę, aby w razie potrzeby móc ją ponownie przeczytać.
 -   Należy zwrócić się do lekarza lub farmaceuty w razie jakichkolwiek dalszych wątpliwości.
 -   Lek ten przepisano ściśle określonej osobie. Nie należy go przekazywać innym. Lek może zaszkodzić innej osobie, nawet jeśli objawy jej choroby są takie same.
 -   Jeśli nasili się którykolwiek z objawów niepożądanych lub wystąpią jakiekolwiek objawy niepożądane niewymienione w ulotce, należy powiedzieć o tym lekarzowi lub farmaceucie.  |

Co to jest lek Rupafin 10 mg i w jakim celu się go stosuje
==========================================================

Rupatadyna jest lekiem przeciwhistaminowym.

Lek Rupafin 10 mg łagodzi objawy alergicznego zapalenia błony śluzowej nosa, takie jak kichanie, wydzielina z nosa, swędzenie oczu i nosa.

Lek Rupafin 10 mg jest również stosowany w celu złagodzenia objawów związanych z pokrzywką (alergiczna wysypka skórna), takich jak swędzenie i pokrzywka (miejscowe zaczerwienienie i obrzęk skóry).

Informacje ważne przed przyjęciem leku Rupafin 10 mg
====================================================

Kiedy nie przyjmować leku Rupafin 10 mg
---------------------------------------

-   jeśli pacjent ma uczulenie (nadwrażliwość) na rupatadynę lub którykolwiek z pozostałych składników leku Rupafin.

Kiedy zachować szczególną ostrożność stosując lek Rupafin 10 mg
---------------------------------------------------------------

Jeśli u pacjenta występuje niewydolność nerek lub wątroby, należy zwrócić się po poradę do lekarza. Stosowanie leku Rupafin 10 mg nie jest obecnie zalecane u pacjentów z zaburzeniami czynności nerek lub wątroby.

Ten lek nie jest zalecany do stosowania u dzieci w wieku poniżej 12 lat.

Jeśli pacjent ma więcej niż 65 lat, powinien skonsultować się z lekarzem lub farmaceutą.

Przyjmowanie innych leków
-------------------------

Należy powiedzieć lekarzowi lub farmaceucie o wszystkich przyjmowanych aktualnie lub ostatnio lekach, również tych, które wydawane są bez recepty.

Jeśli pacjent zażywa lek Rupafin 10 mg, nie powinien zażywać leków zawierających ketokonazol lub erytromycynę.

Przyjmowanie leku Rupafin 10 mg z jedzeniem i piciem
----------------------------------------------------

Leku Rupafin 10 mg nie należy przyjmować z sokiem grejpfrutowym, ponieważ może to spowodować zwiększenie stężenia leku Rupafin w organizmie.

Ciąża i karmienie piersią
-------------------------

Nie należy stosować leku Rupafin 10 mg podczas ciąży i karmienia piersią, chyba że tak zadecydował lekarz.

Przed zastosowaniem jakiegokolwiek leku należy poradzić się lekarza lub farmaceuty.

Prowadzenie pojazdów i obsługiwanie maszyn
------------------------------------------

Nie przypuszcza się, aby lek Rupafin 10 mg stosowany w zalecanych dawkach wpływał na zdolność prowadzenia pojazdów lub obsługiwania maszyn. Jednakże, jeśli pacjent po raz pierwszy zażywa lek Rupafin, przed prowadzeniem pojazdu lub obsługiwaniem maszyn powinien zachować ostrożność i obserwować swoją reakcję na lek.

Ważne informacje o niektórych składnikach leku Rupafin 10 mg
------------------------------------------------------------

Ten lek zawiera laktozę.

Jeżeli stwierdzono wcześniej u pacjenta nietolerancję niektórych cukrów, pacjent powinien skontaktować się z lekarzem przed przyjęciem tego leku.

Jak przyjmować lek Rupafin 10 mg
================================

Lek Rupafin 10 mg należy zawsze przyjmować zgodnie z zaleceniami lekarza. W razie wątpliwości należy skontaktować się z lekarzem lub farmaceutą.

Lek Rupafin 10 mg jest przeznaczony do stosowania u młodzieży (w wieku 12 lat i starszej) oraz u dorosłych. Zazwyczaj stosowana dawka leku to jedna tabletka (10 mg rupatadyny) raz na dobę, z posiłkiem lub niezależnie od posiłku. Tabletkę należy połknąć, popijając odpowiednią ilością płynu (np. jedną szklanką wody).

Lekarz poinformuje pacjenta, jak długo będzie trwało leczenie lekiem Rupafin 10 mg.

Przyjęcie większej niż zalecana dawki leku Rupafin 10 mg
--------------------------------------------------------

Jeśli pacjent przypadkowo zażył dużą dawkę leku, powinien natychmiast skontaktować się z lekarzem lub farmaceutą.

Pominięcie przyjęcia leku Rupafin 10 mg
---------------------------------------

Dawkę leku należy przyjąć tak szybko, jak to możliwe, a następnie kontynuować stosowanie tabletek zgodnie z zalecanym schematem dawkowania. Nie należy stosować dawki podwójnej w celu uzupełnienia pominiętej dawki.

Możliwe działania niepożądane
=============================

Jak każdy lek, lek Rupafin 10 mg może powodować działania niepożądane, chociaż nie u każdego one wystąpią.

Często występujące objawy niepożądane (u mniej niż u 1 na 10, ale u więcej niż 1 na 100 pacjentów) to: senność, ból głowy, zawroty głowy, suchość w jamie ustnej, uczucie osłabienia i zmęczenia. Niezbyt często występujące objawy niepożądane (u mniej niż u 1 na 100, ale u więcej niż 1 na 1000 pacjentów) to: zwiększony apetyt, drażliwość, trudności w koncentracji, krwawienie z nosa, suchość w nosie, ból gardła, kaszel, suchość w gardle, zapalenie błony śluzowej nosa, nudności, ból brzucha, biegunka, niestrawność, wymioty, zaparcie, wysypka, bóle pleców, bóle stawów, bóle mięśni, zwiększone pragnienie, ogólne złe samopoczucie, gorączka, nieprawidłowe wyniki testów czynności wątroby i zwiększenie masy ciała.

Jeśli nasili się którykolwiek z objawów niepożądanych lub wystąpią jakiekolwiek objawy niepożądane niewymienione w ulotce, należy powiedzieć o tym lekarzowi lub farmaceucie.

Jak przechowywać lek Rupafin 10 mg
==================================

Lek należy przechowywać w miejscu niedostępnym i niewidocznym dla dzieci. Nie stosować leku Rupafin 10 mg po upływie terminu ważności zamieszczonego na tekturowym pudełku i blistrze. Termin ważności oznacza ostatni dzień danego miesiąca. Przechowywać blister w oryginalnym opakowaniu w celu ochrony przed światłem. Leków nie należy wyrzucać do kanalizacji ani domowych pojemników na odpadki. Należy zapytać farmaceutę co zrobić z lekami, które nie są już potrzebne. Takie postępowanie pomoże chronić środowisko.

INNE INFORMACJE
===============

Co zawiera lek Rupafin 10 mg
----------------------------

-   Substancją czynną leku jest rupatadyna. Każda tabletka zawiera 10 mg rupatadyny (w postaci rupatadyny fumaranu).
-   Inne składniki leku to: skrobia żelowana kukurydziana, celuloza mikrokrystaliczna, żelaza tlenek czerwony (E 172), żelaza tlenek żółty (E 172), laktoza jednowodna i magnezu stearynian.

Jak wygląda lek Rupafin 10 mg i co zawiera opakowanie
-----------------------------------------------------

Tabletki Rupafin 10 mg to okrągłe, jasnołososiowe tabletki, pakowane w blistry podzielone na dawki pojedyncze, zawierające 3, 7, 10 lub 15 tabletek. Opakowanie zewnętrzne zawiera 3, 7, 10, 15, 20, 30, 50 lub 100 tabletek. Nie wszystkie wielkości opakowań muszą znajdować się w obrocie.

Podmiot odpowiedzialny i wytwórca
---------------------------------

J. Uriach & CIA., SA.
Av. Cami Reial, 51-57
E-08184 Palau-solitá i Plegamans, Hiszpania
 Ten produkt leczniczy jest dopuszczony do obrotu w krajach członkowskich Europejskiego Obszaru Gospodarczego pod następującymi nazwami:

Rupatall 10 mg Tablets Belgia, Luksemburg

Rinialer 10 mg Tablets Portugalia, Malta

Rupafin 10 mg Tablets Austria, Cypr, Estonia, Niemcy, Grecja, Włochy, Irlandia, Łotwa, Litwa, Holandia, Polska, Słowenia, Słowacja, Hiszpania, Wielka Brytania

Wystamm 10 mg Tablets Francja

Tamalis 10 mg Tablets Węgry, Republika Czeska

**Data zatwierdzenia ulotki:** 09.09.2010

[kategoria:Ulotki leków](/atopedia/kategoria:Ulotki_leków "wikilink") [kategoria:leki antyhistaminowe](/atopedia/kategoria:leki_antyhistaminowe "wikilink") [kategoria:leki antyhistaminowe II generacji](/atopedia/kategoria:leki_antyhistaminowe_II_generacji "wikilink")