---
title: Kuterid
permalink: /Kuterid/
---

*Betamethasone dipropionate*

**krem 0,5 mg/g; maść 0,5 mg/g.**

Sposób działania
----------------

Kuterid jest silnie działającym preparatem kortyzonowym, który przeciwdziała stanom zapalnym, uśmierza świąd, likwiduje [wysięki](/wysięk "wikilink") i obrzmienia. Działanie leku występuje szybko i utrzymuje się długo.

Zastosowanie
------------

Kuterid stosuje się w leczeniu łuszczycy, wysypek na tle alergicznym oraz w łysieniu plackowatym, w odczynach po ukąszeniu owadów. Maść nadaje się do leczenia suchych łuszczących się powierzchni, natomiast krem jest odpowiedni do leczenia sączących się zmian skórnych.

Ostrzeżenie
-----------

Preparatu nie wolno stosować na otwarte rany, zmiany skóry twarzy (rosacea), wypryski wokół warg, w gruźlicy skóry, syfilisie, chorobach skórnych na tle wirusowym (ospa wietrzna, opryszczka). Preparatów kortyzonowych nie wolno stosować na bakteryjne schorzenia skóry.

Kuteridu nie wolno stosować dzieciom poniżej 1 roku życia.

Kremu ani maści nie należy stosować w miejscach, gdzie skóra styka się ze skórą (np. pod pachami).

Unikać zetknięcia preparatu z błonami śluzowymi oczu

Działania niepożądane
---------------------

W razie leczenia dużych powierzchni skóry i w ciągu długiego czasu mogą pojawić się systemowe objawy.

**1/1000- \<1/1000**

-   Zwiotczenie skóry.
-   Kruchość naczyń krwionośnych, podskórne drobne wylewy krwi.
-   Zmiany koloru skóry - żółknięcie.
-   Wzmożone owłosienie skóry.

Dawkowanie
----------

Dawkę ustala lekarz. Krem lub maść należy nakładać cienką warstwą na zmienione powierzchnie skóry.

Ciąża i karmienie
-----------------

Istnieje prawdopodobieństwo, że preparat oddziałuje na płód. Nie wolno stosować leku w ciąży.

Preparat przenika do mleka matki. Zamiar stosowania leku podczas karmienia piersią należy omówić z lekarzem.

[kategoria:ulotki leków](/kategoria:ulotki_leków "wikilink") [kategoria:leki sterydowe](/kategoria:leki_sterydowe "wikilink") [kategoria:maści](/kategoria:maści "wikilink") [kategoria:kremy](/kategoria:kremy "wikilink")