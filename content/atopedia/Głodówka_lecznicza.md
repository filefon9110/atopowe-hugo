---
title: Głodówka lecznicza
permalink: /Głodówka_lecznicza/
---

**Głodówka lecznicza** jest sposobem na oczyszczenie organizmu z toksyn i niepotrzebnych "złogów". Organizm pozbawiony pożywienia po 2 lub 3 dniach "przestawia się" na inny tryb funkcjonowania. Proces trawienia zostaje zatrzymany, a sam organizm zaczyna spalać zapasy. Często dzieje się tak, że do obiegu wracają różne substancje, które - wcześniej odłożone w ciele - nie były "ruszane" przez organizm. Dopiero konieczność spalenia zapasów zmusza organizm do tego, aby ruszyć te złogi.

Porównanie do domu mieszkalnego
-------------------------------

Można porównać taki organizm do domu, który zostaje pozbawiony dostaw węgla w zimie. Mieszkańcy najpierw zużywają bieżący zapas węgla. Kiedy węgiel się skończy i robi im się zimno, do pieca idą śmieci, które są pod ręką. Kiedy śmieci się skończą, mieszkańcy przeszukują cały dom i wybierają rzeczy, które nie są do niczego potrzebne, a szkoda było wyrzucić. Schodzą do piwnicy, przeglądają wszystko co tam jest i niepotrzebne przedmioty idą do pieca. Dopiero na samym końcu, jeżeli dom długo nie jest ogrzewany, do pieca idą potrzebne przedmioty, meble, stolarka drzwiowa itd.

Podczas głodówki podobne mechanizmy zachodzą w ciele człowieka. Człowiek pierwotny nie zawsze mógł zajrzeć do lodówki i kilkudniowe głodowanie kiedyś było na porządku dziennym. Nasze ciało jest wyposażone w specjalne mechanizmy radzenia sobie w takiej sytuacji.

Jeżeli chcesz przeprowadzić głodówkę, zapoznaj się z odpowiednią literaturą na ten temat.

Kontrowersja
------------

Każda metoda ma swoich przeciwników. Osoby przeciwne głodówkom zapraszamy do przedstawienia tutaj swoich racji.

Doświadczenia
-------------

Osobiście przeprowadziłem sześciodniową głodówkę ścisłą (na samej wodzie). Miałem wtedy bardzo nasilone objawy AZS, wysięk w wielu miejscach i ogólnie czułem się fatalnie. Głodówka była dość ciężka, przyznaję, ale po tych 6 dniach [wysięk](/atopedia/Wysięk "wikilink") znikł, inne objawy też istotnie się zmniejszyły. Po powrocie do jedzenia objawy niestety wróciły. Nieodzowny był pobyt w szpitalu.

Głodówka nie pozwoliła mi trwale wyjść z ciężkiego stanu, jednak zmniejszenie wysięków i ogólnych objawów w czasie jej przeprowadzania wskazuje na korelację pomiędzy dietą i stanem zdrowia.

**Linki zewnętrzne:**

<http://www.glodowka.pl/>

[kategoria:niekonwencjonalne metody leczenia](/atopedia/kategoria:niekonwencjonalne_metody_leczenia "wikilink") [kategoria:diety](/atopedia/kategoria:diety "wikilink")