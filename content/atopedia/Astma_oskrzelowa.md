---
title: Astma oskrzelowa
permalink: /Astma_oskrzelowa/
---

**Astma oskrzelowa** - jest jednym ze schorzeń alergicznych, [atopowych](/Atopia "wikilink"). Jest to stan zapalny dróg oddechowych, wyzwalany przez komórki zapalne (mastocyty, eozynofile, limfocyty T) związane z [reakcją alergiczną](/Reakcja_alergiczna "wikilink").

Objawy astmy oskrzelowej
------------------------

-   duszności o charakterze napadowym (najczęściej w nocy i nad ranem)
-   uczucie ucisku w klatce piersiowej (skurcz mięśni gładkich dróg oddechowych)
-   zadyszka, świszczący oddech (obrzęk śluzówki dróg oddechowych)
-   kaszel (zwykle suchy, nieproduktywny)

Czynniki wyzwalające astmę
--------------------------

-   [alergeny](/Alergen "wikilink") (szczególnie [roztocza kurzu domowego](/Roztocze_kurzu_domowego "wikilink"), pyłki roślin)
-   [stres](/Stres "wikilink"), [czynniki emocjonalne](/Psychika "wikilink")
-   zimne powietrze (nagła zmiana temperatury otoczenia)
-   nagły wysiłek, hiperwentylacja
-   inne, np. śmiech

ponadto:

-   refluks przełykowy
-   infekcje układu oddechowego
-   stany zapalne zatok nosowych
-   przewlekły [katar sienny](/katar_sienny "wikilink")
-   [palenie tytoniu](/Papierosy "wikilink")
-   zanieczyszczenie powietrza

Astma oskrzelowa może mieć przebieg przewlekły lub incydentalny. Ciężka, przewlekła astma oskrzelowa leczona jest zazwyczaj za pomoca preparatów [sterydowych](/steryd "wikilink") wziewnych lub doustnych. W lżejszych przypadkach wystarcza używanie środków rozkurczających oskrzela.

Profilaktyka
------------

W leczeniu astmy bardzo ważna jest profilaktyka:

-   unikanie [alergenów](/alergen "wikilink")
-   unikanie wszelkich niealergicznych czynników prowokujących do skurczu oskrzeli (zimne powietrze, [dym papierosowy](/Papierosy "wikilink"), infekcje dróg oddechowych i inne)
-   przeciwdziałanie [stresowi](/stres "wikilink")
-   warto jest rozważyć [immunoterapię](/immunoterapia "wikilink"), czyli (odczulanie) na [alergeny](/alergen "wikilink") wziewne

Pomocne mogą być również wykłady, podczas których omawiane są najnowsze metody leczenia i rehabilitacji.

**Zobacz także**

-   [Szkoły dla osób chorych na astmę](/Szkoły_dla_osób_chorych_na_astmę "wikilink")

**Linki zewnętrzne**

-   [Porady dla astmatyków](http://www.resmedica.pl/zdart12009.html)
-   [Szczegółowo o astmie oskrzelowej](http://www.resmedica.pl/astma.html)
-   [Jak żyć z astmą oskrzelową](http://www.resmedica.pl/zdart12993.html)
-   [Astma oskrzelowa, dokładne omówienie](http://www.astma.dzg.pl/)
-   [Zespół astma -prurigo: obraz kliniczny i etiopatogeneza](http://www.alergia.org.pl/lek/archiwum/01_03/zespol.html) - prof. dr hab. n. med. Edward Rudzki

[kategoria:astma](/kategoria:astma "wikilink")