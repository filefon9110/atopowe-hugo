---
title: Pigmentum Castellani
permalink: /Pigmentum_Castellani/
---

'''Pigmentum Castellani '''

**Skład** fuksyna, fenol, rezorcyna, kwas borowy, aceton, etanol, woda oczyszczona. 1 g płynu zawiera: 4 mg fuksyny, 40 mg fenolu, 80 mg rezorcyny, 8 mg kwasu borowego.

**Wskazania do stosowania:** Grzybice powierzchowne i głębokie skóry, liszajec zakaźny i pospolity , wyprysk i stany zapalne skóry różnego pochodzenia.

**Opis działania:** Lek złożony, wywiera skojarzone działanie składników. Wykazuje działanie odkażające, w tym grzybobójcze , przeciwzapalne i złuszczające. Fuksyna i fenol wykazują działanie grzybobójcze, fenol działa również bakteriobójczo na większość drobnoustrojów. Kwas borowy działa słabo bakteriostatycznie i grzybostatycznie. Rezorcyna jest pochodną fenolu o własnościach redukujących, ma działanie słabo odkażające i złuszczające.

**Przeciwwskazania:** Nadwrażliwość na składniki leku.

**Specjalne ostrzeżenia i specjalne środki ostrożności dotyczące stosowania:** Ze względu na obecność kwasu borowego nie stosować na duże powierzchnie skóry i przez długi okres czasu. Kwas borowy wchłania się łatwo z uszkodzonej skóry i z tego powodu nie może być stosowany na duże obszary skóry pozbawionej naskórka, ze zmianami zapalnymi, zwłaszcza u małych dzieci.

**Uwaga:** lek silnie barwi skórę. *[jeżeli zabarwi ubrania lub pościel to łatwo się zpiera nawet w delikatnych środkach piorących]*

'''Ciąża i laktacja: Ze względu na składniki leku, w każdym przypadku stosowania leku u kobiet w ciąży, należy rozważyć, czy korzyści dla matki wynikające z podania leku są większe niż możliwe ryzyko dla płodu. Przed użyciem leku należy poinformować lekarza o istniejącej lub możliwej ciąży.

**Wpływ na zdolność prowadzenia pojazdów mechanicznych i obsługiwania urządzeń mechanicznych w ruchu:** Lek bezpieczny i nie powoduje upośledzenia sprawności psychofizycznej, zdolności prowadzenia pojazdów mechanicznych i obsługiwania urządzeń mechanicznych w ruchu.

**Interakcje z innymi lekami i inne rodzaje interakcji:** Nie są znane.

'''Dawkowanie i sposób użycia: ''' Miejsca chorobowo zmienione smarować lub pędzlować 2 - 3 razy dziennie.

'''Działania niepożądane: ''' Niekiedy podrażnienie skóry.

'''Termin ważności: ''' Termin ważności wynosi 3 lata.

**Specjalne środki ostrożności przy przechowywaniu:** Lek należy przechowywać w szczelnie zamkniętym opakowaniu, w temperaturze 5-25 °C, w suchym miejscu. Chronić przed światłem. Przechowywać w miejscu niedostępnym dla dzieci.

**Dostępne opakowanie:** Butelki ze szkła oranżowego o zawartości płynu 50 g i 125 g.

**Pozwolenie na dopuszczenie do obrotu:** MZiOS Nr-R/2678

[kategoria:ulotki leków](/kategoria:ulotki_leków "wikilink") [kategoria:leki przeciwgrzybicze](/kategoria:leki_przeciwgrzybicze "wikilink")