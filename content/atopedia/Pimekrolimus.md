---
title: Pimekrolimus
permalink: /Pimekrolimus/
---

**Pimekrolimus** - jest substancją pochodzącą z bakterii *Streptomyces hygroscopius var ascomucetu*. Jest to pochodna aksomycyny. Został on wyodrębniony po raz pierwszy prawie 40 lat temu i początkowo badany był pod kątem działania przeciwgrzybicznego. Właściwości immunomodulujące macrolactamu ascomycyny poznano dopiero ok. 16 lat po jego wyizolowaniu. Na pimekrolimusie bazuje lek [Elidel](/atopedia/Elidel "wikilink").

Wyniki badań wykazują znaczącą skuteczność stosowanego miejscowo pimekrolimusu już po 3 dniach leczenia[1][2]. Skuteczność ta dotyczyła zmniejszenia stopnia nasilenia zmian skórnych oraz zmniejszenia zaburzeń snu. Natomiast znaczące zmniejszenie nasilenia świądu obserwowano już po 2 dniach stosowania leczenia pimekrolimusem.

[thumb|Pimecrolimus - budowa cząsteczki](/Grafika:Pimecrolimus_-_budowa_czasteczki.jpg "wikilink")

Pimekrolimus ma działanie zbliżone do [tacrolimusu](/atopedia/Tacrolimus "wikilink") z tą różnicą, że pimekrolimus nie upośledza działania [komórek Langerhansa](/atopedia/Komórki_Langerhansa "wikilink"). Z tego powodu jest uznawany za jeszcze bezpieczniejszy w użyciu (w mniejszym stopniu obniża miejscową odporność skóry). Ma silniejsze działanie przeciwświądowe, jest szczególnie skuteczny w początkowej fazie AZS, oraz przy słabo i średnio nasilonym AZS. Budowa cząsteczki leku różni się od budowy cząsteczki takrolimusu dwoma podstawnikami: metylowym w miejscu etylowego i chlorowym w miejscu hydroksylowego.

Z uwagi na swą większą lipofilność pimekrolimus wykazuje większe powinowactwo do skóry, słabiej przenika przez skórę do krwiobiegu oraz wykazuje słabsze działanie ogólnoustrojowe na układ immunologiczny, niezależnie od czasu trwania kuracji i wieku leczonego chorego. Działając wybiórczo na [limfocyty](/atopedia/Limfocyty_B "wikilink") i [komórki tuczne](/atopedia/komórki_tuczne "wikilink"), pimekrolimus nie powoduje powstawania zaników skórnych i rozszerzenia naczyń krwionośnych skóry.

### Bibiografia

<references />
### Zobacz też

-   [Takrolimus](/atopedia/Takrolimus "wikilink")
-   [Elidel](/atopedia/Elidel "wikilink")
-   [Protopic](/atopedia/Protopic "wikilink")
-   [Pimekrolimus w Wikipedii](/atopedia/wikipedia:Pimekrolimus "wikilink")

[kategoria:substancje aktywne](/atopedia/kategoria:substancje_aktywne "wikilink") [kategoria:Leki immunosupresyjne](/atopedia/kategoria:Leki_immunosupresyjne "wikilink")

[1] Kaufman R, Fölster-Holst R, Hoeger P, et al.: *Pimecrolimus 1% cream shows within 3 days of treatment a significant improvement in atopic dermatitis in infants aged 3-23 months.* 2003 Po. no. 49. EAACI Paryż 2003

[2] Kurzawa et al.: *Kliniczna ocena w obserwacji krótkoterminowej skuteczności pimekrolimusu w leczeniu atopowego zapalenia w obrębie zmian skórnych u dzieci i młodzieży.* Postępy Dermatologii i Alergologii XXI; 2004/5