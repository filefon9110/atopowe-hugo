---
title: Cyklosporyna
permalink: /Cyklosporyna/
date: "2015-01-01T00:00:00+01:00"
---

[Lek immunosupresyjny](/atopedia/Leki_immunosupresyjne "wikilink") stosowany w ciężkim atopowym zapaleniu skóry. W przeciwieństwie do leków stosowanych miejscowo, cyklosporyna działa systemowo, czyli na cały organizm. Działa hamująco na uwalnianie prozapalnych [cytokin](/atopedia/cytokiny "wikilink") IL-1, IL-2, IFN-gamma.

Dawkowanie: początkowo 3–5 mg/kg masy ciała na dobę, po uzyskaniu poprawy dawkę redukuje się do 1,5–2 mg/kg masy ciała na dobę. Leczenie zwykle trwa od 4 do 8 tyg.[1]

Po zaprzestaniu leczenia występują nawroty choroby - po dwóch tygodniach u 50% chorych i po sześciu tygodniach u 75% chorych.[2][3]

### Zalety cyklosporyny:

-   Można ją brać i tak dłużej niż sterydy.
-   Łagodzi [świąd](/atopedia/świąd "wikilink"), bo działa na interleukinę 2.
-   Wytępia [limfocyty T](/atopedia/limfocyty_T "wikilink"), która są podłożem reakcji IV typu, opóźnionych.
-   Hamuje apoptozę i aktywację keratynocytów w naskórku, czyli działa na całe ciało.
-   Szybciej działa od bezpieczniejszych immunosupresantów, którymi za granicą leczono dzieci: [cellceptu](/atopedia/cellcept "wikilink") i [imuranu](/atopedia/imuran "wikilink").
-   Skutki uboczne dotyczą generalnie brania jej przez całe życie... jako leku zapobiegającemu odrzuceniu przeszczepów, chyba tylko nefrotoksyczność czy hepatoksyczność może ujawnić się w pierwszych 12 tygodniach, ale na to są badania.

### Skutki uboczne:

-   zwiększenie owłosienia skóry
-   zwiększenie ciśnienia tętniczego krwi
-   zmniejszenie odporności na wszelkie infekcje, w tym [infekcje skóry](/atopedia/Infekcja_skóry "wikilink"), co jest szczególnie niekorzystne przy [AZS](/atopedia/Atopowe_zapalenie_skóry "wikilink").
-   możliwość uszkodzenia wątroby
-   możliwość uszkodzenia nerek

Cyklosporyna nie działa teratogennie, ale wydziela się z mlekiem matki i nie powinna być stosowana u matek karmiących. Cyklosporyna prawdopodobnie powoduje skurcz drobnych naczyń krwionośnych, co może być przyczyną jej nefrotoksyczności i wzrostu ciśnienia tętniczego. W związku z tym cyklosporyny nie należy stosować u pacjentów z uszkodzeniem wątroby (w których zwiększony jest powyżej 2 razy poziom bilirubiny lub enzymów wątrobowych), nerek (u których poziom kreatyniny jest podwyższony a jej klirens jest niższy niż 80 ml/min) i wysokim niekontrolowanym nadciśnieniem. Jako względne przeciwwskazanie należy uważać nadciśnienie dobrze kontrolowane lekami, zadawnioną grzybicę płytek paznokciowych, niektóre choroby neurologiczne i hematologiczne, hiperlipidemie, hiperurykemie, zaburzenia elektrolitowe, uzależnienie od alkoholu i środków farmakologicznych.

Bardzo dokładnie należy rozważyć zasadność leczenia cyklosporyną u pacjentów już leczonych immunosupresyjnie, naświetlaniami lub lekami cytostatycznymi.

Do innych działań niepożądanych należą: zaburzenia żołądkowo-jelitowe, przerost dziąseł, nadmierne owłosienie mieszkowe, zniekształcenia płytek paznokciowych, wtórne bliznowacenie w obrębie zapalnych zmian skórnych, różnego rodzaju osutki, pieczenie dłoni i stóp, bóle głowy, uczucie zmęczenia, niewielkiego stopnia niedokrwistość, wzrost poziomu potasu i kwasu moczowego, obniżenie poziomu magnezu w surowicy krwi, przyrost masy ciała, obrzęki, drgawki, parestezje, bóle mięśni, miopatie, zapalenie trzustki i odwracalne zaburzenia miesiączkowania.

Ważnym problemem, mogącym niekiedy ograniczać stosowanie cyklosporyny, są jej interakcje z innymi lekami, szczególnie nefrotoksycznymi.[4]

W czasie używania cyklosporyny należy unikać bezpośredniego kontaktu z promieniami słonecznymi. Należy również co dwa tygodnie wykonywać badanie krwi, w którym jednym z istotnych parametrów jest poziom kreatyniny.

Alternatywą dla immunosupresji systemowej (ogólnej) jest [immunosupresja miejscowa](/atopedia/Immunosupresja_miejscowa "wikilink"), która jest o wiele bezpieczniejsza i może być stosowana przewlekle. Do obecnie stosowanych preparatów należą [Protopic](/atopedia/Protopic "wikilink") oraz [Elidel](/atopedia/Elidel "wikilink").

### Zobacz także

-   [Equoral](/atopedia/Equoral "wikilink")
-   [Sandimmun Neoral](/atopedia/Sandimmun_Neoral "wikilink")

<references />
[kategoria:substancje aktywne](/atopedia/kategoria:substancje_aktywne "wikilink") [kategoria:leki immunosupresyjne](/atopedia/kategoria:leki_immunosupresyjne "wikilink")

[1] Sternau D, Nowicki R - Zespół atopowego zapalenia skóry – nowa klasyfikacja, diagnostyka i leczenie - *Przew Lek 2004; 3: 40-49*

[2] Czarnecka-Operacz M. - Komentarz do wyników badania ankietowego przeprowadzonego na temat zastosowania immonoterapii swoistej w leczeniu atopowego zapalenia skóry. *Alergol Współcz 2003; 2 (13): 14-17*

[3] Kuna P, Górski P. - Postępowanie lecznicze w atopowym zapaleniu skóry. *Terapia 2003; 3: 22-7.*

[4] Pierzchała E, Brzezińska-Wcisło L, Lis-Święty A, Kozak-Gawron K - Cyklosporyna A - znaczenie i zastosowanie w dermatologii, [*Dermatologia Kliniczna 2004, 6 (3): 183-190*](http://cornetis.pl/pliki/DK/2004/3/DK_2004_3_183.pdf)