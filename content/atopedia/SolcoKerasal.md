---
title: SolcoKerasal
permalink: /SolcoKerasal/
---

*Acidum salicylicum + Urea*

|---------------------------------------------------------------------------------------------------------------------------------------------------------------------------|
| **Należy przeczytać uważnie całą ulotkę, ponieważ zawiera ona ważne informacje dla pacjenta.**

 Lek ten jest dostępny bez recepty, aby można było leczyć niektóre schorzenia bez pomocy lekarza.

 Aby jednak uzyskać dobry wynik leczenia, należy stosować lek SolcoKerasal ostrożnie.

 -   Należy zachować tę ulotkę, aby można ją było przeczytać ponownie w razie potrzeby.
 -   Należy zwrócić się do lekarza lub farmaceuty, gdy potrzebna jest rada lub dodatkowa informacja.
 -   Jeśli objawy nasilą się lub nie ustąpią, należy skontaktować się z lekarzem.
 -   Jeśli nasili się którykolwiek z objawów niepożądanych lub wystąpią jakiekolwiek objawy niepożądane nie wymienione w ulotce, należy powiadomić lekarza lub farmaceutę.  |

Co to jest lek SolcoKerasal i w jakim celu się go stosuje
=========================================================

Lek SolcoKerasal zawiera jako substancje czynne kwas salicylowy i mocznik.

Kwas salicylowy w stężeniu 5% wywiera działanie keratolityczne (złuszczające) oraz słabe działanie odkażające, bakteriostatyczne i przeciwgrzybicze. Natomiast mocznik w stężeniu 10% powoduje zatrzymanie wody w warstwie rogowej naskórka, dzięki czemu uelastycznia i rozpulchnia skórę. Wykazuje również działanie złuszczające oraz ułatwia przenikanie w głąb skóry innych leków stosowanych miejscowo.

Obie substancje czynne zawarte w maści wzmacniają wzajemnie swoje działanie, co pozwala na zastosowanie niższego stężenia kwasu salicylowego i zmniejsza możliwość niepożądanego działania ogólnoustrojowego tego związku. Podstawa (podłoże) maści silnie natłuszcza i zmiękcza skórę, wzmacniając tym samym keratolityczne działanie substancji czynnych. Nie podrażnia skóry i nie powoduje uczuleń.

Lek SolcoKerasal stosowany jest w chorobach przebiegających z [łuszczeniem](/łuszczenie "wikilink") i nadmiernym rogowaceniem skóry, w tym skóry owłosionej, takich jak: [łuszczyca](/łuszczyca "wikilink"), [rybia łuska](/rybia_łuska "wikilink"), wyprysk z [lichenizacją](/lichenizacja "wikilink") skóry. Jest również zalecany w leczeniu i pielęgnacji skóry z rogowaceniem mieszkowym i nadmiernym rogowaceniem stóp i dłoni. Zwiększa miękkość i elastyczność zbyt grubej, suchej i pękającej skóry, szczególnie na piętach.

Informacje ważne przed zastosowaniem leku SolcoKerasal
======================================================

Kiedy nie stosować leku SolcoKerasal
------------------------------------

-   jeśli u pacjenta stwierdzono uczulenie (nadwrażliwość) na kwas salicylowy albo mocznik lub na którykolwiek z pozostałych składników leku SolcoKerasal.

Kiedy zachować szczególną ostrożność stosując lek SolcoKerasal
--------------------------------------------------------------

-   jeżeli u pacjenta występuje zaawansowana niewydolność nerek (klirens kreatyniny \< 60 ml/min) - nie należy wówczas stosować maści długotrwale na rozległą powierzchnię skóry.

Maści nie należy nakładać w okolicy oczu i błon śluzowych.

Stosowanie leku SolcoKerasal z innymi lekami
--------------------------------------------

Należy powiedzieć lekarzowi o wszystkich przyjmowanych ostatnio lekach, również tych, które wydawane są bez recepty.

Dotychczas nie stwierdzono, by lek SolcoKerasal wpływał w sposób istotny na działanie innych leków, ani też by inne leki wpływały na jego działanie.

Stosowanie leku SolcoKerasal z jedzeniem i piciem
-------------------------------------------------

Jedzenie i picie nie wpływa na działanie leku.

Ciąża i karmienie piersią
-------------------------

Przed zastosowaniem każdego leku należy poradzić się lekarza lub farmaceuty.

Leku SolcoKerasal nie wolno stosować w okresie ciąży i karmienia piersią, chyba że lekarz uzna naczej.

Prowadzenie pojazdów i obsługa maszyn
-------------------------------------

Lek SolcoKerasal nie wpływa na zdolność do prowadzenia pojazdów i obsługi maszyn.

Jak stosować lek SolcoKerasal
=============================

Zazwyczaj stosowana dawka leku SolcoKerasal to:

### Dorośli i dzieci powyżej 2 lat

*Leczenie zmian skórnych przebiegających z łuszczeniem i nadmiernym rogowaceniem:*

lek należy dokładnie wcierać w zmienioną chorobowo skórę 1 do 2 razy na dobę.

*Pielęgnacja stóp i dłoni oraz rogowacenie mieszkowe:*

lek należy wcierać w skórę 1 raz na dobę, 2 do 3 razy w tygodniu.

W przypadku stosowania maści na skórę rąk, wymagane jest ponowne nałożenie leku po każdorazowym umyciu rąk.

### Dzieci do 2 lat

Nie stosować.

### Osoby w podeszłym wieku

Nie ma konieczności zmiany dawki.

### Pacjenci z niewydolnością nerek i (lub) wątroby

Nie ma konieczności zmiany dawkowania, jednak u pacjentów z zaawansowaną niewydolnością nerek, maści nie należy stosować długotrwale na rozległe powierzchnie skóry.

Zastosowanie większej niż zalecana dawki leku SolcoKerasal
----------------------------------------------------------

Przy miejscowym stosowaniu leków zawierających kwas salicylowy objawy toksyczne praktycznie nie występują. Dopiero przy stężeniu kwasu salicylowego przekraczającym 300μg/ml w surowicy krwi mogą wystąpić następujące objawy: szum w uszach, zaburzenia słuchu, krwawienie z nosa, nudności, wymioty, wzmożona drażliwość, uczycie suchości błon śluzowych.

W przypadku wystąpienia takich objawów należy przestać stosować maść i usunąć jej resztki ze skóry oraz niezwłocznie zwrócić się do lekarza.

Pominięcie zastosowania leku SolcoKerasal
-----------------------------------------

W przypadku niezastosowania kolejnej dawki leku w wyznaczonym czasie, należy zastosować ją jak najszybciej. Jednakże, jeśli czas zastosowania następnej dawki jest niedaleki, należy pominąć opuszczoną dawkę. Nie należy stosować dawki podwójnej w celu uzupełnienia pominiętej dawki.

Przerwanie stosowania leku SolcoKerasal
---------------------------------------

Zaprzestanie stosowania leku SolcoKerasal może spowodować nasilenie dolegliwości, z powodu których jest stosowany.

W razie wątpliwości związanych ze stosowaniem leku należy zwrócić się do lekarza lub farmaceuty.

Możliwe działania niepożądane
=============================

Jak każdy lek, lek SolcoKerasal może powodować działania niepożądane, chociaż nie u każdego one wystąpią.

**Zaburzenia ogólne i stany w miejscu podania**

W trakcie stosowania maści w nasilonych stanach zapalnych może wystąpić dodatkowo niewielkie podrażnienie skóry (częstość nieznana - nie może być określona na podstawie dostępnych danych). W takim przypadku należy niezwłocznie przerwać leczenie.

Jeśli nasili się którykolwiek z objawów niepożądanych lub wystąpią jakiekolwiek objawy niepożądane nie wymienione w ulotce, należy powiadomić lekarza lub farmaceutę.

Jak przechowywać lek SolcoKerasal
=================================

Nie przechowywać w temperaturze powyżej 25°C.

Okres ważności po pierwszym otwarciu leku: 1 miesiąc.

Przechowywać w miejscu niedostępnym i niewidocznym dla dzieci.

Nie stosować leku SolcoKerasal po upływie terminu ważności zamieszczonego na etykiecie.

Inne informacje
===============

Co zawiera lek SolcoKerasal
---------------------------

Substancjami czynnymi leku są kwas salicylowy i mocznik.

Inne składniki leku to: polisorbat 80, stearyniam makrogolu 40, oleinian polioksyetyleno(40) sorbitolu, glicerol, makrogol 400, wazelina biała.

Jak wygląda lek SolcoKerasal i co zawiera opakowanie
----------------------------------------------------

Lek SolcoKerasal ma postać maści. W tekturowym pudełku znajduje się tuba aluminiowa z membraną, zawierająca 50g maści.

Podmiot odpowiedzialny i wytwórca
---------------------------------

ICN Polfa Rzeszów S.A.

ul. Przemysłowa 2

35-959 Rzeszów, Polska

tel. (48 17) 865 51 00

[kategoria:ulotki leków](/kategoria:ulotki_leków "wikilink") [kategoria:maści](/kategoria:maści "wikilink") [kategoria:preparaty zawierające mocznik](/kategoria:preparaty_zawierające_mocznik "wikilink")