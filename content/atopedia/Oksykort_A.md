---
title: Oksykort A
permalink: /Oksykort_A/
---

'''Oksykort A '''maść do oczu

'''Skład '''

-   Oksytetracyklina(oksytetracykliny chlorowodorek) 30,0 mg
-   [Hydrokortyzonu](/Hydrokortyzon "wikilink") octan 30,0 mg
-   Wazelina biała do 3,0 g

**Opis działania**

Oksytetracyklina (antybiotyk z grupy tetracyklin) na szeroki zakres działania bakteriostatycznego; działa na bakterie Gram-dodatnie, Gram-ujemne, Mycoplasma spp,Chlemydia spp,

Hydrokortyzon działa przeciwzapalnie, przeciwuczuleniowo i przeciwwysiękowo.Łagodzi świąd, pieczenie,światłowstret i łazwienie.

**Wskazania**

-   Ostre i przewlekłe zakażenia bakteryjne brzegów powiek.
-   Stany uczuleniowe powiek i spojówek
-   Stany zapalne twardówki i tęczówki
-   Przez laryngologów stosowany w stanach zapalnych ucha zewnętrznego

**Przeciwwskazania**

Nadwarażliwość na tetracykliny i na inne składniki preparatu. Ostre zapalenie spojówek, jaskra pierwotna, schorzenia rogówki połączone z ubytkami nabłonka. Choroby wirusowe: opryszczka,ospa wietrzna,wirusowe zapalenie rogówki.Choroby wywołane grzybami lub prądkami gruźlicy.

**Specjalne ostrzeżenia i zalecane środki ostrożności**

Przedłużone stosowanie preparatu może prowadzić do jaskry i zaćmy podtorebkowej,dlatego po 10 dniach leczenia należy skontrolować ciśnienie w gałce ocznej oraz przezierność soczewki. Długotrwałe miejscowe stosowanie antybiotyku może powodować rozwój grzybów i bakteri(Pseudomonas sp,Proteus spp) opornych na antybiotyk zawarty w maści.

W czasie stosowania leku należy uważać, by nie dotykać końcówką tuby oka, powieki ani żadnej innej powierzchni, ponieważ może to spowodować zanieczyszczenie zawartości tuby.

**Stosowanie leku podczas ciąży i karmienia piersią**

Ze względu na zawartość w preparacie antybiotyku i glikokortykosteroidu lek należy stosować ostrożnie w ciąży i podczas karmienia piersią.

'''Wpływ na zdolność prowadzenia pojazdów mechanicznych '''

Lek nie powoduje upośledzenia sprawności psychofizycznej, nie wpływa więc na zdolność prowadzenia pojazdów. Należy jednak pamietać, że bezposrednio po podaniu leku może wystapić chwilowe zaburzenie widzenia, dlatego zalecane jest wstrzymanie się od wymienionych czynności do czasu ustąpienia dolegliwości związanych z niewyraźnym widzeniem.

**Interakcje**

Nie stwierdzono przy miejscowym stosowaniu.

**Dawkowanie i sposób stosowania**

Niewielką ilość maści wyciskać bezposrednio z tuby 1-3 razy dziennie do worka spojówkowego lub na brzegi powiek.

**Przedawkowanie**

Brak danych dotyczących ostrego przedawkowania preparatu. Przy długotrwałym nieprawidłowym stosowaniu leku, może wystapić jaskra posteroidowa.W tym przypadku decyzje o dalszym stosowaniu leku podejmuje lekarz.

**Działania niepożądane**

Niekiedy lek może powodować przemijające pieczenie w okolicy oka, łzawienie, zaczerwienienie spojówki oraz niewyraźne widzenie, które może się utrzymać przez kilka minut po aplikacji maści.

Przy długotrwałym stosowaniu dużych dawek może wystąpić wtórne zakażenie grzybami, podwyższenie ciśnienia wewnątrzgałkowego oka co w wyjątkowych przypadkach prowadzi do jaskry, uszkodzenia nerwu wzrokowego i zaćmy podtorebkowej.

Przy wystąpieniu któregokolwiek z wymienionych działań niepożądanych lub innych niepokojących objawów należy natychmiast zgłosić sie do lekarza.

Wytwórca Jelfa s.a. Jelenia Góra

[kategoria:ulotki leków](/kategoria:ulotki_leków "wikilink") [kategoria:maści](/kategoria:maści "wikilink") [kategoria:leki sterydowe](/kategoria:leki_sterydowe "wikilink") [kategoria:antybiotyki](/kategoria:antybiotyki "wikilink")