---
title: Optiderm
permalink: /Optiderm/
date: "2015-01-01T00:00:00+01:00"
---

*(Urea + Polidocanolum)*

(50 mg + 30 mg)/g

krem

Skład
-----

1 g kremu zawiera:

-   substancje czynne:
    -   mocznik 50 mg
    -   polidokanol 30 mg
-   substancje pomocnicze:
    -   dimetikon
    -   polimetylofenylosiloksan
    -   parafina płynna
    -   cetylu palmitynian
    -   kwas stearylopalmitynowy 25
    -   2-oktylododekanol
    -   Polisorbat 40
    -   Karbomer 940
    -   glicerol 85%
    -   trometamol
    -   alkohol benzylowy
    -   woda oczyszczona

Dostępne opakowania
-------------------

Tuba zawierająca 50 g lub 100 g kremu.

Co to jest krem Optiderm i w jakim celu się go stosuje
======================================================

Krem Optiderm zawiera dwie substancje czynne: mocznik i polidokanol. Mocznik występuje fizjologicznie w skórze. Stosowany miejscowo utrzymuje wilgotność skóry, poprzez zwiększenie zdolności warstwy rogowej naskórka do wiązania wody. Polidokanol działa miejscowo znieczulająco i łagodzi swiąd.

Krem Optiderm - zawierający mocznik i polidokanol - zwiększa wilgotność skóry, działa miejscowo znieczulająco oraz przeciwświądowo. Krem Optiderm stosuje się pomocniczo w leczeniu chorób skóry przebiegających z suchością i świądem, np. w [atopowym zapaleniu skóry](/atopedia/AZS "wikilink"), wyprysku kontaktowym niealergicznym (uszkodzenie skóry spowodowane detergentami), jak również w długotrwałym leczeniu tych schorzeń.

Zanim zastosuje się krem Optiderm
=================================

Kremu Optiderm nie należy stosować:

-   w nadwrażliwością na mocznik, polidokanol lub na którykolwiek ze składników preparatu.
-   w ostrej erytrodermii, a takie w ostrych stanach zapalnych, sączących i zakażonych zmianach skórnych.
-   u noworodków.

Zachować szczególną ostrożność stosując krem Optiderm:
------------------------------------------------------

Krem Optiderm stosowany na uszkodzoną skórę lub skórę ze stanem zapalnym może powodować podrażnienie.

Ciąża
-----

Nie jest znane ryzyko stosowania preparatu Optiderm w okresie ciąży. Przed zastosowaniem każdego leku należy poradzić się lekarza.

Karmienie piersią
-----------------

Nie jest znane ryzyko stosowania preparatu Optiderm w okresie karmienia piersią. Przed zastosowaniem każdego leku należy poradzić się lekarza.

Stosowanie leku u dzieci
------------------------

Nie stosować u noworodków.

Wpływ leku na zdolność kierowania pojazdami mechanicznymi, obsługę maszyn i sprawność psychofizyczną
----------------------------------------------------------------------------------------------------

Nie ma wpływu.

Stosowanie innych leków
-----------------------

Ze względu na to, że lek Optiderm zawiera substancję pomocniczą parafinę, jednoczesne stosowanie leku z produktami z lateksu, np. prezerwatywami, może zmniejszyć skuteczność ich działania

Należy poinformować lekarza lub farmaceutę o wszystkich przyjmowanych ostatnio lekach, nawet tych, które wydawane są bez recepty. Nie są znane interakcje leku Optiderm z innymi lekami.

Jak stosować Optiderm
=====================

Lek przeznaczony wyłącznie do stosowania na skórę.

Jeśli lekarz nie zaleci inaczej, krem Optiderm należy nanosić na chorobowo zmienioną skórę dwa razy na dobę. Okres leczenia zależy od nasilenia choroby i trwa przeważnie 3 tygodnie.

W przypadku dłuższego utrzymywania się wysuszenia skóry lek może być stosowany również przez dłuższy czas.

W przypadku wrażenia, że działanie leku Optiderm jest za mocne lub za słabe, należy zwrócić się do lekarza.

Możliwe działania niepożądane
=============================

Jak każdy lek, Optiderm może powodować działania niepożądane. W rzadkich przypadkach po zastosowaniu preparatu może wystąpić uczucie pieczenia, swędzenia lub zaczerwienienie skóry, a także zmiany krostkowe.

U niektórych osób w czasie stosowania leku Optiderm mogą wystąpić inne działania niepożądane. W przypadku wystąpienia innych objawów niepożądanych, niewymienionych w tej ulotce, należy poinformować o nich lekarza.

Przechowywanie kremu Optiderm
=============================

Lek należy przechowywać w miejscu niedostępnym i niewidocznym dla dzieci.

Przed zastosowaniem leku należy sprawdzić termin ważności podany na opakowaniu. Leku nie należy używać po upływie terminu ważności zamieszczonego na opakowaniu. Po 6 miesiącach po pierwszym otwarciu tuby lek należy wyrzucić.

Przechowywać w temperaturze poniżej 25°C.

Inne informacje
===============

W celu uzyskania bardziej szczegółowych informacji należy zwrócić się do przedstawiciela podmiotu odpowiedzialnego:

Reckitt Benckiser Healthcare (Poland) Sp. z.o.o.

ul. Chłodna 51

00-867 Warszawa

tel. 0 801 88 8807

Podmiot odpowiedzialny
----------------------

HERMAL KURT HERRMANN

Scholtzstrasse 3, 0-21465 Reinbek

Niemcy

[kategoria:emolienty](/atopedia/kategoria:emolienty "wikilink") [kategoria:preparaty zawierające mocznik](/atopedia/kategoria:preparaty_zawierające_mocznik "wikilink") [kategoria:ulotki leków](/atopedia/kategoria:ulotki_leków "wikilink")