---
title: Rotadin
permalink: /Rotadin/
date: "2015-01-01T00:00:00+01:00"
---

*Loratidinum*

10 mg, tabletki

|------------------------------------------------------------------------------------------------------------------------------------------------------------------|
| **Należy zapoznać się z treścią ulotki przed zastosowaniem leku.**

 -   Należy zachować tę ulotkę, aby w razie potrzeby móc ją ponownie przeczytać.
 -   Należy zwrócić się do lekarza lub farmaceuty, gdy potrzebna jest rada lub dodatkowa informacja.
 -   Lek ten został przepisany ściśle określonej osobie i nie należy go przekazywać innym, gdyż może im zaszkodzić, nawet jeśli objawy ich choroby są takie same.  |

Skład leku
----------

1 tabletka zawiera substancję czynną: loratadynę 10 mg.

Substancje pomocnicze: laktoza, skrobia ziemniaczana, stearynian magnezu

Dostępne opakowanie
-------------------

Opakowanie zawiera 30 tabletek

Podmiot odpowiedzialny
----------------------

ANPHARM Przedsiębiorstwo Farmaceutyczne SA

ul. Annopol 6B, 03-236 Warszawa

__TOC__

Co to jest lek Rotadin i w jakim celu się go stosuje
====================================================

Loratadyna, substancja czynna leku Rotadin jest długodziałającym lekiem przeciwhistaminowym nowej generacji o właściwościach przeciwalergicznych. Usuwa lub łagodzi objawy alergicznego nieżytu nosa (kichanie, swędzenie, wyciek z nosa, [świąd](/atopedia/świąd "wikilink") i pieczenie oczu). Działanie leku zaczyna się już po 30 minutach (maksimum po 4-6 godzinach) i utrzymuje się co najmniej 24 godziny.

**Lek Rotadin stosuje się w:** leczeniu objawów sezonowego i człorocznego alergicznego nieżytu nosa i przewlekłej pokrzywki idiopatycznej.

Zanim zastosuje się lek Rotadin
===============================

Nie należy przyjmować leku Rotadin
----------------------------------

-   w okresie ciąży
-   jeśli występowała nadwrażliwość na loratadynę lub którykolwiek składnik leku.

Należy zachować szczególną ostrożność stosując lek Rotadin
----------------------------------------------------------

Leczenie loratadyną bez zalecenia lekarza nie powinno przekraczać 10 dni.

U pacjentów z niewydolnością wątroby i (lub) niewydolnością nerek oraz u pacjentów w podeszłym wieku zaleca się rozpoczynanie leczenia od dawki 10 mg co drugi dzień.

Lek Rotadin należy stosować ostrożnie, jeśli pacjent przyjmuje leki moczopędne lub inne leki zmniejszające stężenie potasu we krwi.

**Lek należy odstawić na tydzień przed wykonaniem testów skórnych,** gdyż działanie leku Rotadin może maskować dodatni wynik reakcji na testowane alergeny.

### Stosowanie leku Rotadin z jedzeniem i piciem

Lek może być przyjmowany niezależnie od posiłku.

### Stosowanie leku Rotadin u dzieci

Brak danych dotyczących bezpieczeństwa i skuteczności stosowania leku u dzieci w wieku poniżej 2 lat.

### Ciąża

**Lek Rotadin jest przeciwwskazany do stosowania w okresie ciąży.**

### Karmienie piersią

Loratadyna przenika do mleka matek karmiących. Przed zastosowaniem leku należy poradzić się lekarza.

### Prowadzenie pojazdów i obsługa maszyn

Loratadyna nie upośledza sprawności psychofizycznej. W rzadkich przypadkach może wywołać senność (szczególnie u osób w podeszłym wieku oraz u osób ze schorzeniami nerek lub wątroby).

Przed przystąpieniem do prowadzenia pojazdów mechanicznych lub obsługi niebezpiecznych urządzeniem należy upewnić się, że ten objaw nie występuje.

### Stosowanie innych leków

Należy poinformować lekarza o wszystkich przyjmowanych ostatnio lekach, nawet tych, które wydawane są bez recepty.

Należy unikać jednoczesnego stosowania leku Rotadin z erytromycyną i innymi antybiotykami makrolidowymi, a także z lekami takimi jak ketonazol, cymetydyna, ranitydyna, chinidyna.

Nie należy stosować leku Rotadin jednocześnie z lekami wywołującymi senność (np. leki nasenne, uspokajające, przeciwbólowe, zwiotczające mięśnie).

Alkohol nie nasila działania loratadyny, jednak podczas leczenia nie należy spożywać alkoholu.

Jak stosować lek Rotadin
========================

*Dzieci od 2 do 12 lat - w zależności od masy ciała:*


(masa ciała poniżej 30 kg): 5 mg (1/2 tabletki) raz na dobę.

(masa ciała powyżej 30 kg): 10 mg (1 tabletka) raz na dobę.

*Dorośli i dzieci powyżej 12 lat (masa ciała powyżej 30 kg);*


10 mg (jedna tabletka) raz na dobę.

*Pacjenci z niewydolnością wątroby i (lub) niewydolnością nerek* - leczenie rozpoczynać od dawki 10 mg co drugi dzień.

*Pacjenci w podeszłym wieku* mogą być bardziej wrażliwi na działanie leku. Dlatego zaleca się rozpoczęcie leczenia od dawki 10 mg co drugi dzień.

**Bez zalecenia lekarza nie stosować dłużej niż 10 dni.**

W przypadku wrażenia, że działanie leku Rotadin jest za mocne lub za słabe, należy zwrócić się do lekarza.

W przypadku zażycia większej dawki leku Rotadin niż zalecana
------------------------------------------------------------

W razie przyjęcia zbyt dużej dawki leku (40-180 mg) obserwowano senność, przyspieszenie bicia serca (tachykardia) i bóle głowy. W przypadku przedawkowania zaleca się leczenie objawowe i wspomagające. Należy wywołać wymioty. Jeżeli wywołanie wymiotów jest niemożliwe, należy wykonać płukanie żołądka. Następnie podać węgiel aktywowany.

W przypadku pominięcia dawki leku Rotadin
-----------------------------------------

W razie pominięcia dawki leku zaleca się możliwie jak najszybsze przyjęcie pominiętej dawki. Nie należy jednak zażywać dwóch dawek jednocześnie lub w krótkich odstępach.

Możliwe działania niepożądane
=============================

Jak każdy lek, lek Rotadin może powodować działania niepożądane.

Podczas stosowania leku Rotadin mogą występować objawy: uczucie zmęczenia, senność, bóle głowy, suchość w ustach, nudności, zwiększenie łaknienia, kołatanie serca, zapalenie żołądka, zaburzenia czynności wątroby, łysienie, objawy alergiczne takie jak wysypka, anafilaksja.

U niektórych osób w czasie stosowania leku Rotadin mogą wystąpić inne działania niepożądane. W przypadku wystąpienia innych objawów niepożądanych, nie wymienionych w ulotce, należy poinformować o nich lekarza.

Przechowywanie leku Rotadin
===========================

Lek należy przechowywać w miejscu niedostępnym i niewidocznym dla dzieci.

Przed zastosowaniem należy sprawdzić termin ważności podany na opakowaniu.

Nie należy stosować leku Rotadin po upływie terminu ważności.

Przechowywać w temperaturze od 15°C do 25°C.

Inne informacje
===============

W celu uzyskania szczegółowych informacji należy zwrócić się do przedstawiciela podmiotu odpowiedzialnego.

ANPHARM Przedsiębiorstwo Farmaceutyczne SA

ul. Annopol 6B, 03-236 Warszawa

Nr telefonu:

(22) 51-91-500

[kategoria:leki zawierające loratadynę](/atopedia/kategoria:leki_zawierające_loratadynę "wikilink") [kategoria:leki antyhistaminowe](/atopedia/kategoria:leki_antyhistaminowe "wikilink") [kategoria:leki antyhistaminowe II generacji](/atopedia/kategoria:leki_antyhistaminowe_II_generacji "wikilink") [kategoria:ulotki leków](/atopedia/kategoria:ulotki_leków "wikilink")