---
title: Pimafucin
permalink: /Pimafucin/
date: "2015-01-01T00:00:00+01:00"
---

''Natamycin ''
 krem: (20 mg/g) tuba 30 g (Rp) PP

Skład: 1 g kremu zawiera 20 mg natamycyny.

**Działanie**

Miejscowo działający antybiotyk z grupy polienów o działaniu przeciwgrzybiczym. Wiąże się nieodwracalnie ze sterolami wchodzącymi w skład błony komórkowej grzyba, powodując zaburzenia czynności i integralności błony komórkowej, co prowadzi do rozpadu komórki grzyba. Działa na liczne drożdżaki, dermatofity (nieco mniejsza aktywność) i inne grzyby. Nie stwierdzono pierwotnej oporności drożdżaków na natamycynę. Lek nie wchłania się przez skórę i błony śluzowe.

**Wskazania**

Kandydozy skóry i błon śluzowych wywołane przez Candida albicans.

**Przeciwwskazania**

Nadwrażliwość na składniki dodatkowe preparatu (dotychczas nie stwierdzono przypadków nadwrażliwości na natamycynę).

**Działanie niepożądane**

Może wystąpić niewielkie podrażnienie lub uczucie pieczenia.

**Dawkowanie**

Zmienione chorobowo miejsca należy 1-4 razy dziennie smarować kremem. Leczenie trwa zazwyczaj około 2-3 tygodnie.

Producent:

Yamanouchi

Astellas Pharma Sp. zo.o.

ul. Poleczki 21.

02-822 Warszawa

[kategoria:antybiotyki](/atopedia/kategoria:antybiotyki "wikilink") [kategoria:leki przeciwgrzybicze](/atopedia/kategoria:leki_przeciwgrzybicze "wikilink") [kategoria:kremy](/atopedia/kategoria:kremy "wikilink") [kategoria:ulotki leków](/atopedia/kategoria:ulotki_leków "wikilink")