---
title: Rogowacenie
permalink: /Rogowacenie/
date: "2015-01-01T00:00:00+01:00"
---

**Rogowacenie** (keratynizacja) zaczyna się w najniższej, twórczej warstwie [naskórka](/atopedia/Naskórek "wikilink"). Dochodzi w niej do intensywnej produkcji komórek, w których powoli odkłada się **keratyna** - włókniste, bardzo odporne na działanie czynników chemicznych białko.

W miarę powstawania nowych komórek, starsze sukcesywnie wypychane są ku górze. W ciągu około 30-45 dni docierają na powierzchnię, tworząc tzw. warstwę wierzchnią naskórka, w postaci płaskich, zrogowaciałych płytek. Następnie komórki te obumierają i zostają [złuszczone](/atopedia/Łuszczenie "wikilink").

Rogowaceniem nazywa się także proces narastania wytworów rogowych skóry - np. paznokci.

[kategoria:objawy atopowego zapalenia skóry](/atopedia/kategoria:objawy_atopowego_zapalenia_skóry "wikilink")