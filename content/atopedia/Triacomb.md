---
title: Triacomb
permalink: /Triacomb/
---

Triacomb
--------

### Sklad

"1 g kremu zawiera 1 mg acetonidu triamcinolonu, 100 000 j.m. (21,65 mg) nystatyny, 2,5 mg neomycyny w postaci siarczanu i 0,25 mg gramicydyny."

### Działanie

Preparat do stosowania zewnętrznego o działaniu przeciwzapalnym, przeciwświądowym, przeciwbakteryjnym i przeciwgrzybiczym, będący połączeniem [kortykosteroidu](/atopedia/sterydy "wikilink") o umiarkowanie silnym działaniu miejscowym z antybiotykami o uzupełniających się mechanizmach działania. Triamcinolon jest fluorowanym kortykosteroidem, który po zastosowaniu na skórę wchłania się częściowo do krwiobiegu wywierając działanie układowe, a następnie jest metabolizowany w wątrobie do nieczynnych metabolitów, które są wydalane z moczem. Nie wchłonięty triamcinolon jest metabolizowany w skórze. Nystatyna jest polienowym antybiotykiem przeciwgrzybiczym, działającym przede wszystkim na drożdżaki Candida spp., który nie wchłania się przez skórę. Neomycyna - antybiotyk aminoglikozydowy - działa bakteriobójczo m.in. na pałeczki *Enterobacteriaceae* (zwłaszcza szczepy indolododatnie *Proteus spp.*, *Klebsiella spp.*) i *Staphylococcus aureus*. Gramicydyna - cykliczny polipeptyd stosowany wyłącznie miejscowo - działa bakteriobójczo lub bakteriostatycznie na ziarenkowce Gram-dodatnie.

### Wskazania

"Choroby skóry przebiegające ze świądem lub odczynem zapalnym zagrożone lub powikłane zakażeniem bakteryjnym lub grzybiczym. Świąd odbytu i sromu."

### Przeciwwskazania

"Nadwrażliwość na składniki preparatu. Zmiany skórne na tle gruźliczym, wirusowe zakażenia skóry (opryszczka, półpasiec, ospa wietrzna), zakażenia grzybicze (z wyjątkiem kandydoz). W ciąży stosować wyłącznie w przypadku, gdy przewidywane korzyści przewyższają potencjalne ryzyko dla płodu. Nie zaleca się stosowania w okresie karmienia piersią. Nie należy stosować do oczu ani do zewnętrznego przewodu słuchowego w przypadku perforacji błony bębenkowej lub zapalenia ucha środkowego. Nie stosować dużych dawek, zwłaszcza długotrwale, na zakażone rany oparzeniowe, owrzodzenia troficzne i inne zmiany przebiegające z uszkodzeniem ciągłości skóry. Nie zaleca się stosować pod opatrunkiem okluzyjnym."

### Niepożądane

"Mogą wystąpić działania niepożądane związane z miejscowym stosowaniem kortykosteroidów: teleangiektazje, trądzik posteroidowy, zaniki i odbarwienia skóry, podrażnienie, świąd, nadmierne rogowacenie. Stosowanie pod opatrunkiem okluzyjnym może być przyczyną rozstępów skórnych, a długotrwałe stosowanie preparatu prowadzi do nadkażenia bakteryjnego lub grzybiczego. Rzadko obserwowano reakcje nadwrażliwości na neomycynę, triamcinolon, nystatynę i gramicydynę po stosowaniu miejscowym. Długotrwałe miejscowe stosowanie kortykosteroidów, zwłaszcza w dużych dawkach, może prowadzić do działania układowego, objawiającego się zahamowaniem czynności kory nadnerczy. Długotrwałe miejscowe stosowanie neomycyny może powodować oto- i nefrotoksyczność, a gramicydyny - nefrotoksyczność i hemolizę."

### Dawkowanie

Krem nakłada się 2-3 razy dziennie na chorobowo zmienioną powierzchnię skóry.

[kategoria:kremy](/atopedia/kategoria:kremy "wikilink") [kategoria:leki sterydowe](/atopedia/kategoria:leki_sterydowe "wikilink") [kategoria:antybiotyki](/atopedia/kategoria:antybiotyki "wikilink") [kategoria:ulotki leków](/atopedia/kategoria:ulotki_leków "wikilink")