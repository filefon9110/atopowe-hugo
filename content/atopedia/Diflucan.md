---
title: Diflucan
permalink: /Diflucan/
---

**Nazwa handlowa leku:Diflucan**

Nazwa międzynarodowa: FLUCONAZOLUM

Nazwa rodzajowa : flukonazol

**Postacie występowania leku**: płyn do wlewów dożylnych, kapsułki 50 mg,100mg,150 mg,200 mg, syrop:5 mg/ml

**Jak działa lek?** Flukonazol należy do nowej klasy leków przeciwgrzybiczych - triazoli.Jest silnym i specyficznym inhibitorem syntezy steroli przez grzyby.Wykazuje duża swoistość w stosunku do wystepujących u grzybów enzymów zależnych od cytochromu P-450.

Jest to antybiotyk przeciwgrzybiczy, który działa na grzyby, niszcząc ich błony komórkowe.

'''Kiedy lek ma zastosowanie? '''

Lek stosuje się w leczeniu zakażeń grzybiczych jamy ustnej, gardła, nosa oraz przewodu pokarmowego. Stosuje się go również w leczeniu zakażeń grzybiczych dróg oddechowych, moczowych, wsierdzia i otrzewnej.

**Jakie są zasady przyjmowania leku?**

Dawkę i częstotliwość stosowania leku ustala lekarz. Lek stosowany jest w różnej postaci i z różną częstotliwością w zależności od gatunku grzyba, miejsca zakażenia grzybiczego. Lek w postaci iniekcji podaje wyłącznie wykwalifikowany personel medyczny. Przyjmuj dokładnie ustaloną przez lekarza dawkę. NIE STOSUJ LEKU U DZIECI. Pamiętaj! Nie przyjmuj nigdy podwójnej dawki leku, nawet jeżeli zapomisz zażyć go na czas!

**Jakie mogą być niepożądane skutki?**

Nudności, wymioty, wzdęcie brzucha, biegunka. Wysypka skórna, swędzenie skóry. Gdy powyższe niepożądane dolegliwości nie ustępują mimo prawidłowego przyjmowania leku, skontaktuj się z lekarzem.

**O czym należy poinformować lekarza?**

O tym, że miałeś kiedyś uczulenie na ten lek. Powiadom lekarza, że jesteś lub podejrzewasz, że możesz być w ciąży (szczególnie, jeżeli są to trzy pierwsze miesiące jej trwania), a także gdy karmisz piersią.

Zapytaj lekarza, jak stosować lek, gdy przyjmujesz jednocześnie: Chlorpropamid, Diabetol, Glibenklamid i inne leki przeciwcukrzycowe. Fenytoinę, Rifampicynę.

**Zapamiętaj!** Unikaj prowadzenia samochodu i obsługiwania skomplikowanych maszyn. Jeżeli objawy nie ustępują po kilku dniach stosowania leku, lub wręcz nasilają się, poinformuj o tym lekarza. Jeżeli chorujesz na cukrzycę, w czasie stosowania leku systematycznie kontroluj poziom cukru we krwi. Grzybica jest chorobą zakaźną, przenoszoną przez kontakt osobisty, bieliznę i ręczniki. Używaj oddzielnych ręczników, pierz w gorącej wodzie bieliznę i pościel. Myj i dezynfekuj wannę oraz inne naczynia, w których się kąpiesz lub myjesz. Dbaj o higienę osobistą.

Zarejestrowane w Polsce postacie leku: 7 kapsułek x 50mg,28 kaps x 100mg,1 kapsułka x 150 mg,14 kaps x 200mg,Syrop 5 mg ml x 100ml Płyn do injekcji 2 mg /ml x 50ml Płyn do injekcji 2 mg /ml x 100ml Producent: Pfizer Francja Nazwa handlowa zastrzeżona dla Pfizer Inc. Nowy Jork, USa

[kategoria:Leki przeciwgrzybicze](/kategoria:Leki_przeciwgrzybicze "wikilink") [kategoria:ulotki leków](/kategoria:ulotki_leków "wikilink")