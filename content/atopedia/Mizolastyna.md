---
title: Mizolastyna
permalink: /Mizolastyna/
date: "2015-01-01T00:00:00+01:00"
---

**Mizollen - ulotka.**

**Indeks farmakologiczny:** antihistaminicum

**Mechanizm działania:** Długo działający lek przeciwhistaminowy II generacji selektywnie blokujący obwodowe receptory histaminowe H1. Nie wykazuje działania przeciwcholinergicznego i przeciwserotoninowego. Podana doustnie wchłania się szybko i rozpoczyna działanie po około 1h, które utrzymuje się około 24h.

**Wskazania:**

-   sezonowy alergiczny nieżyt nosa i spojówek
-   całoroczny alergiczny nieżyt nosa i spojówek
-   pokrzywka

**Ciąża:** Przeprowadzone badania na zwierzętach nie wskazują na istnienie ryzyka dla płodu jednak nie przeprowadzono odpowiednich badań z grupą kontrolną ludzi lub przeprowadzone badania na zwierzętach wykazały niepożądany wpływ na płód jednak przeprowadzone badania nie potwierdziły ryzyka dla płodu.

**Przeciwwskazania:**

-   nadwrażliwość na składniki preparatu
-   niewydolność wątroby
-   choroby serca lub niemiarowość pracy serca
-   stwierdzone lub prawdopodobne wydłużenie odcinka QT w EKG
-   zaburzenia elektrolitowe (szczególnie zmniejszone stężenie potasu we krwi)
-   bradykardia
-   stosowanie leków wydłużających odcinek QT (np. leki przeciwarytmiczne z grupy I i III)
-   stosowanie antybiotyków makrolidowych lub leków przeciwgrzybiczych pochodnych imidazolu
-

Należy zachować ostrożność w przypadku jednoczesnego stosowania leków wpływających na aktywność cytochromu P-450 takich jak cymetydyna, cyklosporyna, nifedypina.

**Działania niepożądane:**

-   senność i osłabienie
-   zwiększone łaknienie
-   suchość w jamie ustnej
-   biegunka
-   niestrawność
-   bóle głowy
-   obniżenie ciśnienia tętniczego
-   lęk i depresja
-   zmniejszenie liczby granulocytów obojętnochłonnych
-   zwiększenie aktywności enzymów wątrobowych
-   skurcz oskrzeli i nasilenie objawów astmy (bardzo rzadko).

Mizolastyna może nieznacznie wydłużać odcinek QT, jednak zwykle nie powoduje to wystąpienia zaburzeń rytmu serca. Zaleca się kontrolę gospodarki elektrolitowej u chorych na cukrzyce, z zaburzeniami rytmu serca.

**Interakcje:** Antybiotyki makrolidowe i przeciwgrzybicze pochodne imidazolu powodują umiarkowane zwiększenie stężenia mizolastyny w osoczu. Ketokonazol i erytromycyna stosowane ogólnie zwiększają stężenia mizolastyny w osoczu. Podawanie mizolastyny i digoksyny lub teofiliny może prowadzić do znamiennego zwiększenia stężeń dwóch ostatnich leków w osoczu. Nie wykazano interakcji z alkoholem.

**Przyjmowanie leku:** U dorosłych, i dzieciom powyżej 12. r.ż. stosuje się 10 mg dziennie.

**Uwagi:** Mimo, że lek nie wpływa negatywnie na sprawność psychofizyczną, nie wykazuje działania uspokajającego jednak należy zachować ostrożność na początku leczenia i unikać prowadzenia pojazdów mechanicznych oraz wykonywania skomplikowanych czynności.

**Postać, skład, opakowanie:** tabletki powlekane 10 mg. - opakowanie po 10 tabl.

**Producent:** Synthélabo

Za MediWeb <http://mediweb.pl/>

[kategoria:leki antyhistaminowe](/atopedia/kategoria:leki_antyhistaminowe "wikilink") [kategoria:leki antyhistaminowe II generacji](/atopedia/kategoria:leki_antyhistaminowe_II_generacji "wikilink") [kategoria:ulotki leków](/atopedia/kategoria:ulotki_leków "wikilink")