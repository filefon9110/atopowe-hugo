---
title: Mavena B12
permalink: /Mavena_B12/
---

**Maść Mavena B12® (poprzednia nazwa: Regividerm®)**

Skład
-----

1 g maści zawiera 0,7 mg Cyanocobalaminu (Witamina B12);

**Pozostałe składniki:** Persea Gratissima Oil, Methyl Glucose Sesquistearate, Aqua Purificata, Potassium Sorbate, Citric Acid

Dostępność opakowania
---------------------

Maść Mavena B12® dostępna jest w tubkach po 25 g i 100 g.

Wytwórca / Podmiot odpowiedzialny
---------------------------------

Regeneratio Pharma GmbH

Franzstraße 1 A

D - 42857 Remscheid

Sprzedaż/ dystrybucja
---------------------

Mavena Health Care Polska

Pharma & Beauty Center

61-622 Poznań

tel. 61-671 2650

www.mavena.pl

W jakim celu stosuje się maść
-----------------------------

Maść Mavena B12® przeznaczona jest do zewnętrznego stosowania przy [łuszczycy](/atopedia/łuszczyca "wikilink") (psoriasis) oraz [atopowym zapaleniu skóry](/atopedia/AZS "wikilink") (neurodermitis).

Przeciwwskazania
================

Kiedy nie stosować maści Mavena B12®
------------------------------------

Maści Mavena B12® nie należy stosować w przypadku, gdy stwierdzono nadwrażliwość na cyanocobalaminę (witamina B12) lub na jakikolwiek inny składnik wyrobu medycznego.

Kiedy należy stosować Maść Mavena B12®, dopiero po konsultacji z lekarzem
-------------------------------------------------------------------------

**Poniżej opisano, kiedy zachować szczególną ostrożność stosując Maść Mavena B12®**

**Przed zastosowaniem należy skonsultować się z lekarzem**

Stosując Maść Mavena B12® w okolicach ran otwartych oraz w przypadku bakteryjnych zapaleń skóry, należy zachować szczególną ostrożność tzn. stosować maść w większych odstępach czasu lub w mniejszych ilościach oraz pod kontrolą lekarza.

Choć występujące podrażnienia skóry mogą powracać przy ciągłym używaniu maści Mavena B12®, zaleca się przerwanie jej stosowania, ponieważ w rzadkich przypadkach występować może nadwrażliwość na substancję czynną lub substancje pomocnicze maści Mavena B12®.

Ciąża i karmienie piersią
-------------------------

Substancją czynną w maści Mavena B12® jest naturalnie występująca witamina. W trakcie przeprowadzania badań klinicznych stosowanie maści Mavena B12® nie prowadziło do podwyższonych ilości witaminy B12 we krwi. Nie mniej jednak w czasie ciąży i karmienia piersią zaleca się przed zastosowaniem preparatu poradzić się lekarza, ponieważ brak jest wystarczającego doświadczenia klinicznego na temat stosowania preparatu w czasie ciąży i karmienia piersią.

Jeśli stosowanie preparatu byłoby konieczne w czasie karmienia piersią, nie należy nakładać maści w okolicy piersi. Ponadto należy unikać, aby niemowlę nie miało kontaktu z partiami ciała, na które została nałożona maść.

Stosowanie maści u dzieci i ludzi starszych
-------------------------------------------

U osób poniżej 1 roku życia oraz w wieku powyżej 70 lat stosować maść tylko po konsultacji z lekarzem, ponieważ brak jest wystarczającego doświadczenia klinicznego na temat stosowania preparatu u osób w tym wieku.

Środki ostrożności i wskazówki
==============================

Środki ostrożności, jakich należy przestrzegać
----------------------------------------------

Zaczerwienienia skóry i/lub swędzenie miejsc na skórze po zastosowaniu maści Mavena B12® mogą wskazywać na nadwrażliwość na substancję czynną lub inny składnik maści Mavena B12®. W takim przypadku należy przerwać stosowanie maści Mavena B12® i zasięgnąć porady lekarza. Przechowywać w miejscu niedostępnym dla dzieci.

Na co jeszcze należy zwracać uwagę
----------------------------------

Nakładać maść omijając okolice oczu.

Z uwagi na składnik maści Mavena B12® jakim jest substancja pomocnicza - olej z awokado - maść nie jest przeznaczona do stosowania na skórę owłosioną głowy.

Różowe zabarwienie maści Mavena B12® spowodowane jest substancją czynną. Ponieważ jest to rozpuszczalna w wodzie witamina, ewentualne przebarwienia na ubraniach można usunąć w praniu (w pralce) w temp. od 30°C. Po naniesieniu maści na skórę, należy pozostawić maść do wchłonięcia, przed ponownym założeniem ubrania.

Przy stosowaniu maści Mavena B12® w obszarze genitaliów i odbytu, z uwagi na składnik maści, jakim jest olej z awokado, przy jednoczesnym używaniu prezerwatyw lateksowych, może dojść do zmniejszenia wytrzymałości prezerwatywy, a tym samym do pogorszenia zabezpieczenia, jakie stanowi prezerwatywa.

Interakcje z innymi lekami
--------------------------

Nie są znane interakcje z innymi lekami.

Dawkowanie, sposób i długość kuracji
====================================

W jakiej ilości i jak często stosować Maść Mavena B12®
------------------------------------------------------

Nanieść cienką warstwę maści Mavena B12® (ca. 2 mg / cm2, odpowiada to wielkości ziarnka ryżu) na zmienione chorobowo miejsca na skórze i lekko wmasować. Stosować raz lub dwa razy dziennie.

W przypadku naniesienia większej ilości maści niż zalecana, nadmiar maści wytrzeć chusteczką.

Maść Mavena B12® nie jest przeznaczona do stosowania na skórę owłosioną głowy. (ze względu na tłustą konsystencję)

W czasie ciąży i karmienia przed zastosowaniem maści Mavena B12® zaleca się zasięgnąć porady lekarza.

Jak długo stosować Maść Mavena B12®
-----------------------------------

Smarowanie maścią Mavena B12® powinno być kontynuowane tak długo, jak to będzie konieczne. Do dnia dzisiejszego znane są doświadczenia kliniczne w stosowaniu przy psoriasis do 16 tygodni oraz neurodermitis do 12 tygodni. Jednakże z uwagi na znane właściwości substancji czynnej, można przyjąć, że możliwe jest także dłuższe używanie maści bez zastosowania szczególnych środków ostrożności.

Skutki uboczne
==============

**Jakie działania niepożądane mogą wystąpić w czasie stosowania maści Mavena B12® i jak należy postępować w razie ich wystąpienia**

W czasie stosowania maści Mavena B12® mogą sporadycznie wystąpić podrażnienia skóry (zaczerwienienie, swędzenie). Są one przejściowe i niekoniecznie muszą mieć związek ze stosowaniem maści Mavena B12®.

Choć przy ciągłym stosowaniu maści Mavena B12® takie podrażnienia skóry mogą powracać, wówczas zaleca się przerwanie smarowania maścią, gdyż w rzadkich przypadkach występować może nadwrażliwość na substancję czynną lub substancje pomocnicze maści Mavena B12®. Przy dotkliwych lub utrzymujących się dolegliwościach prosimy skonsultować się z lekarzem.

W przypadku zaobserwowania u siebie objawów niepożądanych nieopisanych w niniejszej ulotce, należy powiadomić lekarza lub farmaceutę.

Wskazówki i dane dotyczące terminu ważności wyrobu medycznego Nie stosować preparatu po upływie terminu ważności podanego na tubce.

Preparat należy zużyć w ciągu 4 tygodni od otwarcia opakowania. Nr partii oraz termin ważności produktu: data umieszczona na zgrzewce tubki. Nie przechowywać w temperaturach poniżej 5°C oraz powyżej 25°C.

**Przechowywać w miejscu niedostępnym dla dzieci**

[kategoria:ulotki leków](/atopedia/kategoria:ulotki_leków "wikilink") [kategoria:maści](/atopedia/kategoria:maści "wikilink")