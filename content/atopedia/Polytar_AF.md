---
title: Polytar AF
permalink: /Polytar_AF/
---

### Szampon leczniczy

**Skład:**

Substancje czynne: 1% mieszaniny dziegci, 1% pirytionianu cynku.

Substancje pomocnicze: dietanoloamid kokosowy, laurylosiarczan trójetanoloaminy, karbomer 940, wodorotlenek sodu, glicerol, hydroksypropylometyloceluloza, Triton X-100, woda oczyszczona.

**Działanie:**

Dziegcie działają keratolitycznie, przeciwświądowo, antyseptycznie, obniżając syntezę DNA, hamują również namnażanie się komórek naskórka, co jest wykorzystywane przy leczeniu chorób skóry, w których występują nadmierne podziały komórkowe. Ma to szczególne znaczenie w łuszczycy.

Pirytionian cynku jest czynnikiem bakteriostatycznym i przeciwgrzybiczym ograniczającym między innymi rozwój *Pityrosporum ovale*. Dzięki temu usuwana jest bezpośrednia przyczyna powstawania łupieżu.

**Wskazania:**

Leczenie zaburzeń owłosionej skóry głowy, takich jak:

-   [łuszczyca](/atopedia/łuszczyca "wikilink"),
-   łupież,
-   łojotok,
-   stany zapalne skóry,
-   świąd.

**Przeciwwskazania:**

Nadwrażliwość na jeden ze składników preparatu.

**Środki ostrożności i ostrzeżenia specjalne:**

Chronić oczy przed kontaktem z preparatem. W razie wystąpienia objawów nadwrażliwości na lek, należy skontaktować się z lekarzem.

Ciąża i okres karmienia: brak danych na temat bezpieczeństwa stosowania leku w okresie ciąży i karmienia.

Wpływ na prowadzenie pojazdów i obsługę maszyn: stosowanie preparatu nie ogranicza sprawności kierowania pojazdami i możliwości obsługi maszyn.

**Interakcje:**

Nie zaobserwowano interakcji z innymi środkami.

**Sposób użycia:**

Przed użyciem wstrząsnąć butelkę.

Na wilgotne włosy nanieść Polytar AF i masować skórę głowy oraz jej okolice przez 2-3 minuty, a następnie dokładnie spłukać. Lek należy stosować 2-3 razy w tygodniu przez okres trzech tygodni. Zapobiegawczo w łojotoku lub łupieżu stosować 1 raz w tygodniu.

**Działanie niepożądane:**

Polytar AF może wywołać podrażnienie skóry, wysypkę, rzadziej nadwrażliwość na światło słoneczne.

Przechowywać w miejscu niedostępnym dla dzieci.

**Wielkość opakowania:**

Butelka 150, 250, 500 ml.

**Wytwórca:**

Stiefel Laboratories (UK) LTD.

[kategoria:ulotki leków](/atopedia/kategoria:ulotki_leków "wikilink") [kategoria:szampony](/atopedia/kategoria:szampony "wikilink") [kategoria:leki przeciwgrzybicze](/atopedia/kategoria:leki_przeciwgrzybicze "wikilink")