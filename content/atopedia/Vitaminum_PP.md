---
title: Vitaminum PP
permalink: /Vitaminum_PP/
---

Treść na opakowaniu
===================

[right](/Grafika:Vitaminum_PP.jpg "wikilink")

**Vitaminum PP**
NICOTINAMIDUM
200mg TABLETKI
20 sztuk

**Jedna tabletka zawiera:**
Substancję czynną: nikotynamid (witaminę PP) 50 mg lub 200 mg. Substancje pomocnicze: mączka ziemniaczana, talk oczyszczony, magnezu stearynian, krzemu dwutlenek koloidalny, Moviol 8-88.
Lek stosowa doustnie, według wskazań lekarza.
Przed zastosowaniem leku należy zapozna się z ulotką dołączoną do opakowania.
Przechowywać w temperaturze do 25°C. Chronić od wilgoci.
Lek należy przechowywać w miejscu niedostępnym i niewidocznym dla dzieci
**Produkt leczniczy wydawany na receptę**
GlaxoSmithKline Pharmaceuticals S.A.
ul. Grunwaldzka 189
60-322 Poznań

Ulotka
======

Ulotka dla pacjenta

**Należy zapoznać się z treścią ulotki przed zastosowaniem leku.**
- Należy zachować tę ulotkę, aby w razie potrzeby móc ją ponownie przeczytać.
- Należy zwrócić się do lekarza lub farmaceuty, gdy potrzebna jest rada lub dodatkowa informacja.
- Lek ten został przepisany ściśle określonej osobie i nie należy go przekazywać innym, gdyż może im zaszkodzić, nawet jeśli objawy ich choroby są takie same.
**Vitaminum PP** 50mg TABLETKI
**Vitaminum PP** 200mg TABLETKI
NICOTINAMIDUM

### Skład

Jedna tabletka zawiera:
Substancję czynną: nikotynamid (witaminę PP) 50 mg lub 200 mg Substancje pomocnicze: mączka ziemniaczana, talk oczyszczony, magnezu stearynian, krzemu dwutlenek koloidalny, Moviol 8-88.

### Dostępne opakowania

20 tabletek w blistrze umieszczonym w tekturowym pudełku.

### Podmiot odpowiedzialny

GlaxoSmithKline Pharmaceuticals Spółka Akcyjna ul. Grunwaldzka 189 60-322 Poznań

Co to jest lek Vitaminum PP i w jakim celu się go stosuje
---------------------------------------------------------

Vitaminum PP, lek zawierający witaminę PP (nikotynamid), należy do witamin z grupy B. Organizm wytwarza z niego dwa związki (koenzymy) aktywnie pośredniczące w organizmie w przemianach metabolicznych podstawowych składników diety człowieka (węglowodanów, tłuszczów, białek), oraz innych składników komórek (kwasów nukleinowych, porfiryn, np. hemoglobiny). Koenzymy powstałe z witaminy PP umożliwiają uzyskiwanie przez organizm tlenu i energii niezbędnej do prawidłowego funkcjonowania. Pelagra jest zespołem objawów chorobowych, które mogą wystąpić w przypadku znacznego niedoboru witaminy PP w ustroju. Pelagra charakteryzuje się występowaniem zapalnych oraz zwyrodnieniowych zmian skórnych, stanem zapalnym języka i błon śluzowych (głównie jamy ustnej), nieprawidłowym funkcjonowaniem przewodu pokarmowego, zaburzeniami umysłowymi. Objawy mogą występować pojedynczo lub w różnych zestawieniach. Często występują jednocześnie niedobory innych witamin z grupy B oraz białek.

### Wskazania do stosowania

Vitaminum PP 50 mg tabletki:
Profilaktyka i leczenie stanu niedoboru witaminy PP w organizmie, jeżeli objawy kliniczne wskazują na niewielki niedobór lub dieta pacjenta jest uboga w tę witaminę. Vitaminum PP 200 mg tabletki: Leczenie stanu niedoboru witaminy PP w organizmie.

Zanim zastosuje się Vitaminum PP
--------------------------------

Nie należy zażywać leku Vitaminum PP, jeśli występują. nadwrażliwość na składniki leku, choroby wątroby, czynna choroba wrzodowa żołądka lub dwunastnicy.

### Zachować szczególną ostrożność stosując Vitaminum PP:

Jeżeli kiedykolwiek w przeszłości wystąpiła żółtaczka, choroby wątroby lub dróg żółciowych, choroba wrzodowa żołądka lub dwunastnicy, skaza moczanowa, a także u chorych na cukrzycę. W przypadku konieczności stosowania dużych dawek leku (przekraczających 3 g witaminy PP na dobę) zaleca się oznaczanie aktywności enzymów wątrobowych, stężenia kwasu moczowego we krwi u osób ze skazą moczanowa oraz stężenia glukozy we krwi u osób z zaburzoną gospodarką węglowodanową.

### Stosowanie Vitaminum PP zjedzeniem i piciem:

Ze względu na współwystępujące niedobory wielu witamin z grupy B oraz białek, powinno się stosować dietę bogatobiałkową i bogatowitaminową.
Alkohol lub gorące napoje podane w krótkim czasie po zażyciu leku Vitaminum PP mogą potęgować zaczerwienienia skóry i uczucie pieczenia.

### Ciąża:

Nie przeprowadzono odpowiednich badań. Lek może być stosowany w ciąży jedynie w przypadkach, gdy w opinii lekarza spodziewana korzyść dla matki przeważa nad potencjalnym zagrożeniem dla płodu. Przed zastosowaniem leku należy poradzić się lekarza.

### Karmienie piersią:

Lek jest wydzielany do mleka kobiecego, dlatego należy zachować ostrożność podczas podawania preparatu w okresie karmienia piersią.
Przed zastosowaniem leku należy poradzić się lekarza.

### Prowadzenie pojazdów i obsługa maszyn:

Lek nie wpływa na zdolność prowadzenia pojazdów mechanicznych i obsługi maszyn będących w ruchu.

### Stosowanie innych leków:

Należy unikać jednoczesnego podawania z lekami zawierającymi kwas acetylosalicylowy, a także z lekami obniżającymi stężenie cholesterolu we krwi z grupy statyn (Iowastatyna, simwastatyna i inne).
Informacje zawarte w tej ulotce mogą także dotyczyć leków stosowanych w przeszłości lub tych, które będą stosowane w przyszłości.
Należy poinformować lekarza o wszystkich przyjmowanych ostatnio lekach, nawet tych, które wydawane są bez recepty.

Jak stosować Vitaminum PP
-------------------------

Doustnie. W celu uniknięcia lub zmniejszenia podrażnienia błony śluzowej przewodu pokarmowego stosować po posiłku. Tabletki należy połknąć i popić przegotowaną chłodną wodą.

### Vitaminum PP 50 mg tabletki

Zwykle 1 lub 2 razy na dobę po 1 tabletce.

### Vitaminum PP 200 mg tabletki

W zależności od stopnia niedoboru: 2 do 3 tabletek na dobę w dawkach podzielonych, wyjątkowo do 5 tabletek na dobę w dawkach podzielonych.
Ze względu na częste współwystępowanie niedoborów wielu witamin z grupy B oraz białek, równolegle należy podawać inne witaminy z grupy B w dawkach leczniczych oraz stosować dietę wysokobiałkową.
W przypadku wrażenia, że działanie leku jest za mocne lub za słabe, należy zwrócić się do lekarza.

### W przypadku pominięcia dawki Vitaminum PP

Jeżeli została pominięta jedna dawka leku, należy we właściwym czasie przyjąć kolejną dawkę, natomiast niewłaściwe jest przyjmowanie jednocześnie zaległej dawki.

### W przypadku zażycia większej dawki Vitaminum PP niż zalecana

Może wystąpić zaczerwienienie skóry, rumień twarzy, wysypka. Jeśli zażyłeś większą dawkę leku niż należy, niezwłocznie powiedz o tym lekarzowi lub farmaceucie.

Możliwe działania niepożądane
-----------------------------

Do bardzo rzadko występujących objawów działań niepożądanych należą: zaczerwienie skóry, rumień twarzy, wysypka lub pokrzywka. Długotrwałe leczenie powoduje wzmożoną pigmentację (brązowienie) skóry.
W przypadku zaobserwowania następujących objawów: bóle i zawroty głowy, zaburzenia widzenia, nudności czy wymioty, biegunka, należy odstawić Vitaminum PP i natychmiast skontaktować się z lekarzem. U niektórych osób w czasie stosowania Vitaminum PP mogą wystąpić inne działania niepożądane. W przypadku wystąpienia innych objawów niepożądanych nie wymienionych w tej ulotce, należy poinformować o nich lekarza.

Przechowywanie Vitaminum PP
---------------------------

-   Przechowywać w temperaturze do 25°C. Chronić od wilgoci.
-   Lek należy przechowywać w miejscu niedostępnym i niewidocznym dla dzieci.

Nie należy stosować VITAMINUM PP po upływie terminu ważności zamieszczonego na opakowaniu.

Inne informacje
---------------

W celu uzyskania bardziej szczegółowych informacji należy zwrócić się do przedstawiciela podmiotu odpowiedzialnego.
GlaxoSmithKline Pharmaceuticals Spółka Akcyjna
ul. Grunwaldzka 189
60-322 Poznań
tel: 061 8601 200 fax: 061 8675 717
Data opracowania ulotki: 30.12.2003 r.
 [kategoria:leki](/atopedia/kategoria:leki "wikilink") [kategoria:leki doustne](/atopedia/kategoria:leki_doustne "wikilink") [kategoria:ulotki leków](/atopedia/kategoria:ulotki_leków "wikilink")